# Daniel Kahneman - Pułapki Myślenia. O myśleniu szybkim i wolnym

## Spis treści

* [1. Dwa systemy](#1-dwa-systemy)
  * [1.1 Poznaj bohaterów opowieści](#11-Poznaj-bohaterów-opowieści)
  * [1.2 Uwaga i wysiłek](#12-Uwaga-i-wysiłek)
  * [1.3 Leniwy kontroler](#13-Leniwy-kontroler)
  * [1.4 Maszyneria skojarzeniowa](#14-Maszyneria-skojarzeniowa)
  * [1.5 Łatwość poznawcza](#15-Łatwość-poznawcza)
  * [1.6 Normy, niespodzianki i przyczyny](#16-Normy,-niespodzianki-i-przyczyny)
  * [1.7 Maszyna do wyciągania pochopnych wniosków](#17-Maszyna-do-wyciągania-pochopnych-wniosków)
  * [1.8 Skąd się biorą osądy](#18-Skąd-się-biorą-osądy)
  * [1.9 Odpowiadanie na łatwiejsze pytanie](#19-Odpowiadanie-na-łatwiejsze-pytanie)
* [2. Heurystyki i błędy (skrzywienia) poznawcze](#2-heurystyki-i-błędy-skrzywienia-poznawcze)
  * [2.1 Prawo małych liczb](#21-Prawo-małych-liczb)
  * [2.2 Kotwice](#22-Kotwice)
  * [2.3 Naukowe badanie dostępności umysłowej](#23-naukowe-badanie-dostępności-umysłowej)
  * [2.4 Umysłowa dostępność, emocje i ryzyko](#24-Umysłowa-dostępność-emocje-i-ryzyko)
  * [2.5 Co studiuje Tomasz W.](#25-Co-studiuje-Tomasz-W)
  * [2.6 Linda: mniej znaczy więcej](#26-Linda-mniej-znaczy-więcej)
  * [2.7 Przyczyny mają pierwszeństwo przed statystykami](#27-Przyczyny-mają-pierwszeństwo-przed-statystykami)
  * [2.8 Powrót do średniej](#28-Powrót-do-średniej)
  * [2.9 Poskramianie prognoz intuicyjnych](#2-Poskramianie-prognoz-intuicyjnych)
* [3. Nadmierna pewność siebie](#3-nadmierna-pewność-siebie)
  * [3.1 Złudzenie zrozumienia](#31-Złudzenie-zrozumienia)
  * [3.2 Złudzenie trafności](#32-Złudzenie-trafności)
  * [3.3 Intuicja kontra wzory](#33-Intuicja-kontra-wzory)
  * [3.4 Intuicja ekspertów: kiedy możemy jej ufać](#34-Intuicja-ekspertów-kiedy-możemy-jej-ufać)
  * [3.5 Spojrzenie z zewnątrz](#35-Spojrzenie-z-zewnątrz)
  * [3.6 Motor kapitalizmu](#36-Motor-kapitalizmu)
* [4. Wybory](#4-wybory)
  * [4.1 Błędy Bernoulliego](#41-Błędy-Bernoulliego)
  * [4.2 Teoria perspektywy](#42-Teoria-perspektywy)
  * [4.3 Efekt posiadania](#43-Efekt-posiadania)
  * [4.4 Zdarzenia niekorzystne](#44-Zdarzenia-niekorzystne)
  * [4.5 Cztery warianty stosunku do ryzyka](#45-Cztery-warianty-stosunku-do-ryzyka)
  * [4.6 Zdarzenia rzadkie](#46-Zdarzenia-rzadkie)
  * [4.7 Podejście do ryzyka](#47-Podejście-do-ryzyka)
  * [4.8 Mentalna punktacja](#48-Mentalna-punktacja)
  * [4.9 Odwracanie preferencji](#49-Odwracanie-preferencji)
  * [4.10 Ramy interpretacyjne(framing) a rzeczywistość](#410-Ramy-interpretacyjne-\(framing\)-a-rzeczywistość)
* [5. Dwie jaźnie](#5-dwie-jaźnie)
  * [5.1 Dwie jaźnie](#51-Dwie-jaźnie)
  * [5.2 Życie jako opowieść](#52-Życie-jako-opowieść)
  * [5.3 Dobrostan doznawalny](#53-Dobrostan-doznawalny)
  * [5.4 Jak myślimy o życiu](#54-Jak-myślimy-o-życiu)

## 1. Dwa systemy

### 1.1 Poznaj bohaterów opowieści

* Można wyobrazić sobie, że człowiek używając mózgu korzysta z niego według dwóch systemów:
  * System 1 - szybki, automatyczny, intuicja, bez poczucia świadomej kontroli
  * System 2 - wolny, analityczny, subiektywne poczucie skupienia, wysiłku, wolności wyboru i świadomego działania
* System 2 w ograniczonym stopniu może wpływać na działanie Systemu 1 (np. poprzez sterowanie uwagą, zapamiętywanie)
* W złudzeniu Muller-Lyera(google it) System 1 odpowiada za postrzeganie jednej z linii za którszą, pomimo że System 2 "wie", że są równe. W podobny sposób działają złudzenia kognitywne

### 1.2 Uwaga i wysiłek

* System 2 jest niechętny do wysiłku większego, niż to konieczne
* Podczas myślenia według Systemu 2 źrenice rozszerzają się tym bardziej, im trudniejsze zadanie
* Eksperyment "The Invisible Gorilla"(liczenie liczby podań)
* System 2 potrafi przestrzegać zasad, porównywać rzeczy pod kątem kilku cech albo dokonywać przemyślanego wyboru
* System 1 wykrywa proste prawidłowości(np. przedmioty są takie same) i dobrze radzi sobie z integrowaniem informacji dotyczących jednej rzeczy. Nie potrafi za to korzystać z informacji czysto statystycznych
* System 1 wykryje, że stereotyp osoby "potulna, porządna, odczuwająca potrzebę porządku" to prawdopodobnie bibliotekarz. System 2 potrafi tę intuicję połączyć z wiedzą, jak nieliczna część populacji to bibliotekarze.

### 1.3 Leniwy kontroler

* Osoby obciążone poznawczo mają obniżoną samokontrolę, większą skłonność do zachowań samolubnych, korzystania ze stereotypów. Samokontrola wymaga uwagi i wysiłku - jednym z zadań Systemu 2 jest kontrolowanie myśli i zachowań.
* Ego depletion - jeśli przymusisz się(czyli stłumisz naturalną skłonność) do czegoś raz, to stając przed tym samym wyzwaniem ponownie, będziez mniej zdolny i chętny do samokontroli (eksperymenty Roya Baumeistera). Można opierać się skutkom wyczerpywania ego, o ile mamy wystarczającą zachętę (np. zwiększającą poziom glukozy we krwi, która jest głównym odpowiedzialnym za spadek chęci).
* Zbadano wyroki wydawane przez 8 sędziów i skoorelowano czas ich wydawania z czasem przerwy na posiłek - śniadaniowy, obiadowy i poobiedni. Odsetek wyroków pozytywnych po posiłku wynosił 65%, następnie stopniowo malał, aż tuż przed posiłkiem odrzucane były prawie wszystkie.
* Kij do bejsbola i piłka kosztują razem 1 dolara 10 centów. Kij kosztuje o dolara więcej niż piłka. Ile kosztuje piłka?
* "Wszystkie róże to kwiaty. Niektóre kwiaty szybko więdną. Zatem niektóre róże szybko więdną." - Kiedy uznajemy wnioski płynące z jakiegoś rozumowania za prawdziwe, prawdopodobnie uwierzymy też w przemawiające za nim argumenty
* Ciastko teraz lub 2 ciastka za 15 minut - eksperyment Waltera Mischela
* Inteligencja pomaga rozwiązywać problemy i myśleć w sposób algorytmiczny. Racjonalność(pracowitość Systemu 2) to umiejętność która chroni przez błędami poznawczymi.

### 1.4 Maszyneria skojarzeniowa

* Umysł odbiera idee jako reprezentacje rzeczywistości, dlatego napotykając jakąś możesz poczuć pewne objawy somatyczne.
* Pojęcie idei można wyrazić jako węzeł w sieci zwanej "pamięcią skojarzeniową", gdzie każda idea łączy się z wieloma innymi.
* Kojarzenie(myślenie asocjacyjne) to proces aktywowania połączeń między ideami, gdzie aktywowana idea aktywuje wiele kolejnych, rozchodząc się jak kręgi po powierzchni wody. Świadomie rejestrujemy tylko niektóre z tych aktywacji.
* Efekt torowania to zjawisko łatwiejszego kojarzenia idei należących do tej samej kategorii co poprzednio napotkana.
* Torowanie nie dotyczy tylko wyrazów i pojęć, ale może wpływać też na zachowanie kojarzące się z ideami, poddając w wątpliwość pogląd jakoby ludzie byli świadomymi i autonomicznymi autorami swoich osądów:
  * Efekt florydy: Student układa czterowyrazowe zdanie mając do wyboru 5 wyrazów. Następnie przechodzi korytarzem do drugiego pokoju. Jeśli student trafi na zbiór wyrazów zawierający słowa kojarzące się ze starością, przejście korytarzem zajmie mu znacznie więcej czasu.
  * Osoby zaciskające w zębach ołówek w poprzek uznają żarty za śmieszniejsze.
  * Badanym dano do przetestowania słuchawki, puszczając im felieton. Osoby kiwające głową na "tak" zwykle zgadzały się z usłyszanymi informacjami, zaś osoby kiwające na "nie" - zwykle nie.
  * Utorowanie idei pieniędzy(poprzez pokazanie badanym wygaszacza ekranu z pieniędzmi) sprawia że badani stają się bardziej niezależni/samodzielni i nieskłonni do pomocy:
    * mając do rozwiązania trudne zadanie, prawie 2 razy dłużej próbują je rozgryźć bez zwracania się o pomoc,
    * kiedy prowadzącemu spadła na podłogę garść ołówków, podnosili mniej ołówków niż osoby z nieutorowaną ideą  pieniędzy
* Efekt Lady Makbet: Poczucie winy wywołuje pragnienie oczyszczenia ciała.
  * Myśl o dźgnięciu kolegi nożem w plecy sprawia, że badani byli bardziej skłonni do zakupu środków dezynfekcyjnych.
  * Osoby które właśnie skłamały przez telefon, chętniej kupią płyn do ust niż mydło.
  * Osoby które właśnie skłamały przez e-mail, chętniej kupią mydło niż płyn do ust.
* Ludzie działają w sposób mniej logiczny niż nam się wydaje.

### 1.5 Łatwość poznawcza

* Brak łatwości poznawczej sygnalizuje, że istnieje problem, który będzie wymagał zwiększonego wysiłku Systemu 2.
  * Większy wysiłek poznawczy oznacza zmianę podejścia do problemu na bardziej zaangażowane i analityczne oraz większy sceptyzm.
* Doświadczenie powtarzające się, przejrzysta szata graficzna, utorowana idea, dobry nastrój -> **łatwość** -> uczucie znajomości, prawdziwości, przyjemności, łatwości:
  * Sprawdzoną metodą przekonywania ludzi o prawdziwości kłamstwa jest jego częste powtarzanie,
  * Użycie rymów zwiększa szanse uznania komunikatu za prawdziwy(aforyzmy),
  * Prace autorów badań z łatwym do wymówienia nazwiskiem są częściej uznawane za wiarygodne,
  * W pierwszym tygodniu po wejściu na giełde akcje spółek o nazwach łatwych do wymówienia radzą sobie lepiej od innych (z czasem ten efekt zanika, chyba że skrót nazwy spółki[KAR vs PXG] jest również łatwy do wymówienia).
* "Consequences of Erudite Vernacular Utilized Irrespective of Necessity: Problems with Using Long Words Needlessly" - znajome idee sformułowane w skomplikowany sposób są odbierane jako oznaka niskiej inteligencji i małej wiarygodności.
* Cognitive Reflection Test(3 zagadki) na próbie 40 studentów: 90% popełniło co najmniej 1 błąd; gdy zmieniono czcionkę na mniej czytelną, odsetek spadł do 35%(większy wysiłek poznawczy -> zmiana podejścia do problemu).
* Robert Zajonc, Efekt czystej ekspozycji: znajome słowa, twarze ludzkie, przypadkowe wielokąty czy chińskie ideogramy są odbierane jako oznaczające coś dobrego(wystarczy że znajoma idea pojawia się regularnie i nie dzieje się nic złego).
  * W przypadku idei których świadomie nie zarejestrowaliśmy, efekt jest silniejszy.
  * Wytłumaczenie: Zwierze, które nie obawia się nieznanych bodźców w swoim środowisku ma marne szanse na przeżycie.
  * *"Skutki powtarzającej się ekpozycji na bodziec przynoszą organizmowi korzyści w kontaktach zarówno ze środowiskiem ożywionym jak i nieożywionym. Pozwalają mu odróżniać bezpieczne obiekty i habitaty od niebezpiecznych, budując najpierwotniejsze podstawy powiązań społecznych. Są więc one podstawą spójności i organizacji społecznej, czyli podstawowych źródeł stabilności psychologicznej i społecznej."*
* Będąc wystarczająco zmotywowani jesteśmy zdolni przełamać wþływ powierzchownych czynników wywołujących złudzenie prawdziwości - jednak w większości przypadków System 2 przyjmuje sugestie Systemu 1 i idzie dalej.
* Dobry nastrój, łatwośc poznawczą oraz intuicje spójności łączy korelacja (ale nie przyczynowość):
  * Dobry nastroj rozluźnia kontrolę Systemu 2 nad wykonywanymi zadaniami, dzięki czemu sprzyja myśleniu intuicyjnemu, wymyślaniu skojarzeń i kreatywności.

### 1.6 Normy, niespodzianki i przyczyny

* Główną funkcją Systemu 1 jest utrzymywanie i aktualizowanie modelu twojej osobistej rzeczywistości. Zaburzenie modelu owocuje wrażeniem zaskoczenia i aktualizacją kategorii do której należy idea wywołująca zaburzenie.
* System 1 jest również odpowiedzialny za wrażenie przyczynowości, które wywołuje kiedy znajdzie związek przyczynowo skutkowy w danej sytacji; korzysta przy tym z sieci skojarzeń, by zaspokoić potrzebę spójności.
  * Przykład: "Rodzice Freda przyjechali spóźnieni. Niedługo mieli przyjechać ludzie z firmy cateringowej. Fred był wściekły" - na podstawie skojarzeń rozumie się, że przyczyną wściekłości było spóźnienie, a nie spodziewane przybycie firmy cateringowej.
* Postrzeganie przyczynowości intencjonalnej
  * Przykład: *Experimental study of apparent behavior* - Fritz Heider, Marianne Simmel, 1944
    * Film w którym figury geometyczne poruszają się po ekranie w taki sposób, że odbieramy je jako ścigające się nawzajem
    * Osoby autystyczne nie dostrzegają *intencjonalności* figur
  * Przykład: Personifikacja różniących się procesów myślowych(System 1, System 2) by ułatwić ich zrozumienie
  * [intencjonalnosc-czyli-co-odroznia-szekspira-od-szympansa](https://www.granicenauki.pl/intencjonalnosc-czyli-co-odroznia-szekspira-od-szympansa-25965)

### 1.7 Maszyna do wyciągania pochopnych wniosków

* Wyciąganie pochopnych wniosków jest korzystne w sytuacji, w której koszt ewentualnego błędu jest do przyjęcia, a odpowiedź intuicyjna zapewni dużą oszczędność czasu. Nie powinno się za to przeskakiwać do odpowiedzi intuicyjnej w nieznanych sytuacjach i kiedy stawka jest wysoka.
* System 1 jest niezdolny do świadomych wątpliwości - wymaga to równoczesnego przechowywania w pamięci sprzecznych interpretacji, a to z kolei wymaga wysiłku. Niepewność i wątpliwości to domena Systemu 2.
* Daniel Gilbert, *How mental Systems Believe*: Gdy System 2 jest zajęty / gdy mamy wyczerpane ego, jesteśmy skłonni wierzyć prawie we wszystko.
  * Ludzie zmęczeni łatwiej ulegają pustej perswazji(reklamom).
* Błędy poznawcze wynikające z faktu, że System 1 poszukuje połączeń w sieci skojarzeniowej:
  * Efekt potwierdzenia (confirmation bias): Znajdowanie argumentów potwierdzających postawioną hipotezę / wyznawany pogląd
    * Jeśli uda nam się wystarczająco łatwo znaleźć argumenty, umocnimy się w wierze w daną hipotezę. Jeśli napotkamy trudności, przeciwnie.
      * Przypomnij sobie 3 sytuacje, w których zachowałeś się asertywnie
      * Przypomnij sobie 9 sytuacji, w których uległeś wpływowi otoczenia
        * Broń: Hipotezy należy sprawdzać poprzez próby ich obalenia.
    * Efekt halo: skłonność do (nie)lubienia wszystkich aspektów danej osoby - nawet tych, których nie zauważamy.
      * Jeśli odpowiadają Ci poglądy polityczne premiera, pewnie podoba Ci się też jego wygląd i głos
      * Nadajemy większą wagę cechom, które zauważymy jako pierwsze (pierwsze wrażenie)
        * Alan: Inteligeny, pracowity, impulsywny, krytyczny, uparty, zazdrosny
        * Ben: Zazdrosny, uparty, krytyczny, impulsywny, pracowity, inteligentny
        * Nauczyciel oceniający test składający się z kilku zadań jest skłonny przymknąć oko na błędy w dalszej części egzaminu, jeśli pierwsze zadania zostały doskonale rozwiązane
      * Kolejność, w której zauważamy cechy osoby, jest często przypadkowa
      * Broń: Usuwanie korelacji między błędami poprzez:
        * Fragmentacja i rozpatrywanie cech/zadań niezależnie,
        * Korzystanie z niezależnych od siebie źródeł,
        * W przypadku wielu źródeł informacji, wyeliminowanie źródeł dublujących się.
* Maszyneria skojarzeniowa podsuwa umysłowi tylko te idee, które zostały wcześniej aktywowane - informacje, które nie zostały choćby nieświadomie przywołane z pamięci, praktycznie mogą nie istnieć.
* Dla Systemu 1 miarą sukcesu jest spójność opowieści, jaką udaje mu się stworzyć - niezależnie od ilości i wiarygodności danych. ***What you see is all there is.***
  * Pewność, że mamy rację, zależy głównie od tego, cz umiemy połączyć to, co widzimy, w spójną opowieść - nawet jeśli widzimy niewiele.
* Efekt ram interpretacyjnych (framing effect): te same informacje przedstawione w różny sposób mogą budzić różne emocje u odbiorców:
  * Szansa przeżycia w miesiąc po operacji wynosi 90%
  * Wpółczynnik umieralności w ciagu miesiąca od operacji wynosi 10%

### 1.8 Skąd się biorą osądy

* System 2 poszukuje odpowiedzi na pytania w pamięci. System 1 monitoruje otoczenie i bez przerwy(oraz wysiłku i intencji) generuje oceny rozmaitych aspektów sytuacji
* System 2 potrafi analizować zbiory, System 1 - prototypy
  * Badanie: ankietowanych spytano, ile byliby w stanie zapłacić za uratowanie grupy ptaków po wycieku ropy z tankowca Exxon Valdez. Uczestnicy zareagowali na prototyp bezradnego ptaka tonącego w ropie naftowej; ich liczba była bez znaczenia. Wyniki:
    * 2 000 ptaków: 80 dolarów
    * 20 000 ptaków: 78 dolarów
    * 200 000 ptaków: 88 dolarów
* System 1 potrafi korzystać z intuicji do konwertowania wartości z jednego wymiaru na inny. Potrafi dzięki temu do pewnego stopnia tworzyć skale intensywności
  * *Jeśli przestępstwa miałyby kolory, jakim odcieniem czerwieni byłoby morderstwo a jakim kradzież?*
  * *Ile wzrostu miałby Stefan, gdyby miał go tyle ile inteligencji?*
  * *W wieku 4 lat Julia umie płynnie czytać.*
    * *Jak wysoki musiałby być mężczyzna, by był tak wysoki jak Julia była ponad wiek rozwinięta?*
    * *Jakie dochody w Twoim zawodzie byłyby odpowiednikiem osiągnięcia Julii pod względem czytania?*
* Dobry nastrój i łatwość poznawcza są odpowiednikami oceny bezpieczeństwa i znajomości sytuacji
  * Jeden rzut oka na twarz nieznajomej osoby pozwala stwierdzić jej skłonność do dominowania(kształt szczęki) i jej zamiary(wyraz twarzy). Ocena jest daleka od doskonałej(ktoś może sztucznie sie uśmiechać), jednak wystarczała nam do przetrwania.
  * Badanie, Alex Todorov: Badanym pokazywano na ułamek sekundy twarz osoby i proszono o ocenę poziomu sympatyczności i kompetencji. Twarze należały do polityków, z których wynikami skoorelował następnie oceny. Trafność: 70%
    * Ocena kompetencji pozwalała lepiej przewidywać wyborcze zwycięstwo
    * Ludzie oceniają kompetencje na podstawie siły i zaufania
    * Ocena atrakcyjności(nie tylko fizycznej) drugiej osoby to jedna z ocen podstawowych. Czy tego chcesz, czy nie, robisz to automatycznie i wpływa to na twoje zachowanie.
* System 1 "Strzela śrutem" - ma trudności w ograniczeniu swoich działań do tego, co polecił mu System 2:
  * Badanie: Uczestnicy słuchali par słów, mając za zadanie jak najszybciej nacisnąć klawisz gdy usłyszą słowa rymujące się. Badani, mimo że tylko słyszeli słowa, naciskali klawisz wyraźnie wolniej, gdy rymy miały różną pisownie (vote - note vs. vote - goat)
  * Badanie: Uczestnicy mieli nacisnąć czerwony przycisk gdy zdanie było prawdziwe w sensie dosłownym, albo niebieski, gdy zdanie było nieprawdziwe w sensie dosłownym. Uczestnicy mieli dłuższy czas reakcji gdy zdanie było dosłownie nieprawdziwe, ale miało sens w przenośni.

### 1.9 Odpowiadanie na łatwiejsze pytanie

* W naszym życiu umysłowym statystycznie rzadko czujemy się zbici z tropu. W normalnym stanie umysłu prawie nie ma rzeczy, co do której nie mamy jakichś intuicyjnych odczuć albo opinii.

* Jeśli zbyt szybko nie przychodzi nam do głowy zadowalająca odpowiedź na trudne pytanie właściwe, często nieświadomie zastępujemy je prostszym pytaniem heurystycznym.
  * "Jeśli nie możesz rozwiązać jakiegoś problemu, musi istnieć prostszy, który potrafisz rozwiązać - znajdź go." - George Pólya, *How to Solve it*
  * Heurystyka - prosta prodecura, która pomaga udzielić adekwatnych, choć niedoskonałych odpowiedzi na trudne pytania.

|          Pytanie właściwe           |        Pytanie heurystyczne       |
| ----------------------------------- | --------------------------------- |
| Jaką kwotę byłbyś skłonny przekazać | Jak silne emocje budzi we mnie    |
| na uratowanie zagrożonego gatunku?  | myśl o umierających delfinach?    |
|                                     |                                   |
| Jak karać doradców finansowych,     | Jak silny gniew budzi we mnie     |
| którzy żerują na naiwności osób     | myśl o doradcach finansowych      |
| starszych?                          | żerujących na ludzkiej naiwności? |
|                                     |                                   |
| W jakim stopniu jesteś zadowolona   | W jakim jestem teraz nastroju?    |
| ze swojego życia w ostatnim czasie? |                                   |
|                                     |                                   |
| Określ wielkość osoby na zdjęciu    | Jakiego wzrostu jest ta osoba?    |
| w formie liczbowej                  | lub: Ile waży ta osoba?           |

* Pytania heurystyczne często prowadzą do poważnych błędów, ale czasami sprawdzają się całkiem nieźle:
  * Heurystyka trójwymiarowości - złudzenia optyczne.
  * Heurstyka nastroju a ocena poziomu szczęścia.
    * Poziom szczęścia "w ostatnim czasie" nie poddaje się łatwej ani naturalnej ocenie. Aktualny stan umysłu silnie wpływa na jego ocenę.
    * Badanie: studentom zadano pytania o poziom szczęścia i ilość randek w ostatnim czasie:
      * Grupa 1, w której najpierw spytano o poziom szczęścia a później o ilość randek, wykazała niemal zerową koorelacje.
      * Grupa 2, w której najpierw spytano o ilośc randek a później o poziom szczęścia, wykazała koorelacje bliską 1:1
        * Studenci w grupie 2 nieświadomie odpowiadali na pokrewne pytanie heurystyczne: "Jak zadowolony jestem ze swojego życia uczuciowego?".
      * To samo zjawisko jest widoczne, gdy pytanie o randki zastąpimy pytaniem o stan finansów albo jakość relacji z rodzicami.
  * Heurystyka afektu - ludzie pozwalają, by o ich poglądach na rzeczywistość decydowały upodobania i niechęci (Paul Slovic):
    * Twoje poglądy polityczne decydują o tym, jakie argumenty uznasz za przekonujące.
    * Twoja emocjonalna reakcja w kwesii jazdy na motocyklu albo energii atomowej decyduje o tym co sądzisz o płynących z niej korzyściach i ryzykach jakie się z nią wiążą.
    * Twoje poglądy i postawa emocjonalna zmienią się(przynajmniej trochę), jeśli dowiesz się, że ryzyko związane z budzącą niechęć kwestią jest mniejsze niż sądziłeś. Uznasz też, że korzyści są większe, nawet jeśli nowe informacje nie zawierają o nich wzmianki.
    * W konktekście postaw emocjonalnych System 2 raczej usprawiedliwia emocje Systemu 1 niż je krytykuje; poszukuje informacji i argumentów nie po to, by dowiedzieć się czy jego przekonania są słuszne, ale by znaleźć informacje i argumenty zgodne z przekonaniami.

## 2. Heurystyki i błędy (skrzywienia) poznawcze

### 2.1 Prawo małych liczb

* Statystyki i koorelacje
  * *Badanie zapadalności na raka nerek przeprowadzone we wszystkich 3 141 hrabstwach USA wykazało, że zapadalność jest najniższa na wiejskich, rzadko zaludnionych obszarach stanów Środkowego Zachodu, Zachodu i Południa, gdzie tradycyjnie głosuje się na Partię Republikańską. Badanie wykazało również, że tereny w których zapadalnośc jest najwyższa, to również obszary Środkowego Zachodu, Zachodu i Południa, gdzie tradycyjnie głosuje się na Partię Republikańską*
    * Przyczyna: małe zaludnienie wykrzywia wyniki statystyk. Gdybyśmy rok później powtórzyli badanie, pewnie okazałoby się że niektóre hrabstwa z najwyższą zachorowalnością rok wcześniej, tym razem mają najniższą.
    * Wyniki skrajne z większym prawdopodobieństwem pojawiają się w małych próbkach danych.
  * System 1 nie radzi sobie z faktami czysto statystycznymi - czyli takimi które zmieniają prawdopodobieństwo wyników, ale nie w sposób przyczynowo-skutkowy
    * Fakt statystyczny bez przyczynowości: losuje 4 kulki z urny wypełnionej w połowie czerwonymi, a w połowie czarnymi kulkami; następnie zapisuje wynik i wrzuca kulki do urny i powtarza losowanie. Wynik *2 czerwone, 2 czarne* będzie występował 6 razy częściej niż wynik *4 czerwone* lub *4 czarne*.
    * Fakt statystyczny z przyczynowością: Osoba silnie uderza młotkiem w kurze jajo. Jajo rozbije się na 100%, ale nie jesteśmy w stanie szczegółowo powiedzieć, na jakie kawałki rozbije się skorupka.
    * System 1 nie jest odpowiednio wrażliwy na wielkość próby statystycznej.
* System 1 jest nieskory do wątpienia; jeśli komunikat nie zostanie natychmiast zanegowany, wywołane nim skojarzenia rozprzestrzeniają się w umyśle tak, jakby był prawdziwy. Pielęgnowanie wątpliwości wymaga większego wysiłku niż uleganie poczuciu pewności.
* Mamy tendencję do postrzegania rzeczywistości w sposób spójny i uładzony:
  * Wiara badaczy, że kilka badań statystycznych może dostarczyć wartościowej wiedzy o całej populacji *wink-wink*
* Przy ocenie zdarzeń autentycznie losowych, myślenie przyczynowe naraża nas na poważne błędy. W myśleniu statystycznym zamiast skupiać się nad tym, jak doszło do pewnego zdarzenia, pytamy raczej "Co mogło się wydarzyć innego"
  * Skłonność do zakładania przyczyny wiąże się z ewolucyjnymi korzyściami i jest częścią naszej ogólnej czujności odziedziczonej po przodkach (tak jak pesymizm)
    * Badanie: W czasie drugiej wojny światowej na Londyn spadł ostrzał rakietowy. Rozkład uderzeń naniesiony na mapę zawierał wyraźne luki, wierzono więc że w tych miejscach mogą przebywać niemieccy szpiedzy. Tymczasem staranna analiza statystyczna dowiodła, że rozkład trafień był typowy dla losowego procesu - typowe było nawet to, że wywołał silne wrażenie nielosowości.
      * *Niewyszkolone oko postrzega losowość jako regularność lub skłonność do tworzenia skupisk* - William Feller
    * Badanie: W koszykówce powszechnie wierzy się, że zawodnik ma *gorącą rękę*, czyli że skuteczność jego rzutów chwilowo wzrasta. Kiedy gracz zdobywa kilka koszów z rzędu, koledzy z zespołu podają mu częściej piłkę a przeciwnicy częściej ratują się podwojeniem. Oczywiście jedni zawodnicy są skuteczniejsi od innych, ale analiza tysięcy sekwencji rzutów dowiodła, że zjawisko *gorącej ręki* nie istnieje w rzeczywistości, a w umysłach obserwatorów zbyt skłonnych widzieć ład i przyczynowość w losowych zdarzeniach (złudzenie poznawcze).
      * Świadomość wyników badań nie likwiduje tego złudzenia.
* Nadmierne zaufanie do małych prób statystycznych to jeden z przykładów złudzenia poznawczego polegającego na tym, że bardziej skupiamy się na treści komunikatu niż na jakości źródła, z jakiego pochodzi.

### 2.2 Kotwice

* Jesteśmy o wiele bardziej podatni na sugestie, niżbyśmy sobie tego życzyli, a całkiem sporo ludzi che i potrafi zrobić użytej z naszej łatwowierności.
* Aktualny stan naszego otoczenia wpływa na nasze myśli i zachowania o wiele bardziej, niż sobie to uświadamiamy.
* Efekt zakotwiczenia - odnoszenie konkretnej wartości liczbowej do niewiadomej wielkości, a następnie szacowanie tej niewiadomej. Oszacowania utrzymują się w okolicy liczby, o której ludzie pomyśleli wcześniej. Jedno z najbardziej przewidywalnych ustaleń psychologii eksperymentalnej.
  * Badanie: Uczestnikom kazano zakręcić kołem fortuny zmanipulowanym w ten sposób, by zatrzymywało się na liczbach 10 albo 65. Następnie spytano, jaki procent wśród członków ONZ stanowią zdaniem uczestnika kraje afrykańskie. Bezwartościowa i niepowiązana liczba wpłyneła na udzielane odpowiedzi:
    * Osoby, które trafiły wynik 10, obstawiały że kraje afrykańskie stanowią 25%,
    * Osoby, które trafiły wynik 65, obstawiały że kraje afrykańskie stanowią 45%.
  * Efekt zakotwiczenia jest wywoływany przez dwa różne mechanizmy: mechanizm korekty (System 2) i mechanizm torowania (System 1)
  * Mechanizm korekty:
    * Eksperyment z kartką:
      * Weź kartkę i narysuj na niej odcinek zaczynający sie na oko 5 centymetrów od dołu kartki
      * Następnie weź inną kartkę i z pomocą linijki narysuj odcinek od góry do dołu, kończący się 5 centymetrów przed końcem kartki
      * Istnieje spora szansa, że za pierwszym razem oszacowałeś odległość jako mniejszą niż 5cm.
    * Prośba rodziców o ściszenie muzyki do rozsądnego poziomu skierowana do dziecka jest problematyczna, bo pojęcie rozsądnej głośności różni się w zależności od punktu wyjścia. Dziecko (jeśli posłucha) dopasuje głośność od górnego zakresu i zatrzyma się przedwcześnie.
  * Mechanizm torowania (sugestii):
    * Umysł selektywnie przywołuje tylko pasujące dane dzięki pamięci skojarzeniowej.
  * Profesjonaliści są tak samo podatni na efekt zaktowiczenia jak osoby bez doświadczenia
  * Wskaźnik zakotwiczenia: procentowy stosunek różnicy szacunków do różnicy wartości kotwic:
    * 1:
      * "Czy najwyższa sekwoja na świecie ma więcej niż 365 metrów?"
      * "Jak ci się wydaje, jaką wysokość może mieć najwyższa sekwoja na świecie?"
        * Średnia odpowiedź: 257 metrów
    * 2:
      * "Czy najwyższa sekwoja na świecie ma więcej niż 55 metrów?"
      * "Jak ci się wydaje, jaką wysokość może mieć najwyższa sekwoja na świecie?"
        * Średnia odpowiedź: 86 metrów
    * (257 - 86) / (365 - 55) = 171 / 310 = 0.55 = 55%
    * Inny przykład: Sędziowie rzucali parą kostek, a później podawali wymiar kary, jaką dostanie osoba, której opis przewinienia wcześniej przeczytali. Kostki były obciążone w taki sposób, że za każdym rzutem wypadała określona liczba (3 albo 9). Sędziowie, którzy wrzucili dziewiątkę, średnio dawali osobie 8 miesięcy; ci, którzy wyrzucili trójkę - 5 miesięcy. Wskaźnik zakotwiczenia wynosił 50%.
* Każdy komunikat niezależnie od miarodajności wpływa na system skojarzeniowy, chyba że zostanie natychmiast odrzucony jako fałsz. Zakotwiczenie wynika właśnie z tej aktywacji skojarzeń, a skrajnym przykładem jest silne działanie niepowiązanych lub losowych wartości kotwiczących.
  * Widzisz kotwicę i zwracasz na nią uwagę, ale nie jesteś w stanie wyobrazić sobie własnych myśli, gdyby jej nie było lub gdyby była inna.

### 2.3 Naukowe badanie dostępności umysłowej

* Heurystyka dostępności - ocena częstości występowania na podstawie tego, jak łatwo nam przypomnieć sobie sytuacje z danej kategorii. Angażuje obydwa systemy.
  * Badani uważają, że rzadziej korzystają z roweru gdy mają sobie przypomnieć wiele przykładów zamiast kilku;
  * są tym mniej pewni dokonanego wyboru, im więcej argumentów mają wyliczyć na jego poparcie
* Pamięć łatwiej przywołuje zdarzenia dobitne(gafa), zwracające uwagę(celebryci), dramatyczne(wypadek samochodowy) i osobiste doświadczenia.
  * Wiadomośc o katastrofie lotniczej chwilowo zmienia nasze myślenie o bezpieczeństwie lotów.
  * Błąd sędziego bardziej podważy Twoją wiarę w system sprawiedliwości niż artykuł w gzecie o niesprawiedliwym wyroku
* Przykład: Małżonków spytano o to, jak procentowo oceniają swój wkład w inicjujowanie spotkań towarzyskich, wynoszenia śmieci, utrzymania porządku w domu itp. Suma odpowiedzi na zdrowy rozsądek powinna dać 100%, jednak w badaniu suma była wyższa.
* Heurystyka dostępności czyli "heurystyka niewytłumaczonej niedostępnosci" - efekt jest niwelowany gdy zracjonalizujemy sobie trudność w przypominaniu
* Gdy dokonujemy osądów na temat, który dotyka nas osobiście, częściej kierujemy się liczbą przykładów niż łatwością przypominania ich sobie
* Część populacji, która bardziej kieruje się łatwością niż treścią:
  * Posiada władzę
  * Duże zaufanie do intuicji
  * Dobrze poinformowany nowicjucsz (efekt Dunninga-Kruegera)
  * Bez depresji
  * W dobrym nastroju wynikającm z przypomnienia sobie szczęśliwego zdarzenia z własnego życia
  * Wykonuje w tym samym czasie inne zadanie wymagające wysiłku umysłowego

### 2.4 Umysłowa dostępność, emocje i ryzyko

* Umysł ma trudności z wyobrażeniem sobie katastrofy gorszej niż te, które miały miejsce do tej pory
* Świat istniejący w naszej głowie nie jest dokładną repliką rzeczywistości; oczekiwania na temat częstotliwości konkretnych zdarzeń są zniekształcone przez dostępność umysłową danego zdarzenia (częstość i emocjonalną intensywność przekazów, z którymi się spotykamy)
  * Ocenimy ryzyko jako niższe, jeśli jesteśmy przychylnie nastawieni do danego wydarzenia lub widzimy płynące z niego korzyści
  * Szczególnie silne są obrazy budzące lęk, przy czym lęk wzmaga się tym bardziej im bardziej myśli o konkretnym zdarzeniu są wyraźne i płynne
* Badanie *Antonio Damasio*: Zdolność podejmowania dobrych decyzji jest osłabiona u osób, które przy podejmowaniu decyzji nie wykazują odpowiednich emocji
* Ocena ryzyka wśród ekspertów oraz reszty ludzi może się różnić; wynika to z różnicy wartości oraz obranej miary
  * **"Ryzyko" nie istnieje niezależnie od ludzkich umysłów i kultur i nie czeka biernie, aż je zmierzymy. Ludzie wymyślili pojęcie "ryzyka" po to, żeby im pomagało w zrozumieniu życiowych niebezpieczeństw i niepewności oraz w radzeniu sobie z nimi. Niebezpieczeństwa są realne, jednak nie istnieje coś takiego jak "realne" czy "obiektywne" ryzyko.** - Paul Slovic
  * O ile rozsądną miarą ryzyka wydaje się liczba utraconych istnień ludzkich lub lat życia, stosowane są też inne miary jak "liczba istnień utraconych przy wytworzeniu produktu o wartości 1mln USD". Należy zwracać uwagę na jednostkę pomiaru.

### 2.5 Co studiuje Tomasz W

* Wartość bazowa - wielkość opisująca proporcjonalny stosunek podzbiorów wobec nadzbioru, np. wartość bazowa dla czarnych kulek w urnie z kulkami białymi i czarnymi.
* Reprezentatywność - podobieństwo podmiotu do stereotypu.
* Pomiędzy zdarzeniami pewnymi (np. "dziś rano wzeszło słońce") a niemożliwymi ("w jednej chwili zamarznie cały Ocean Spokojny") istnieje sfera zdarzeń prawdopodobnych.
* W przewidywaniach statystycznych oprócz reprezentatywności znaczącą rolę odgrywa wartość bazowa:
  * Ludzie mają tendencję do ignorowania wartości bazowej i problem określenia prawdopodobieństwa zastępują problemem podobieństwa.

### 2.6 Linda: mniej znaczy więcej

* Błąd koniunkcji - błąd polegający na przypisaniu koniunkcji zdarzeń wyższego prawdopodobieństwa niż pojedyńczym zdarzeniom należącym do tej koniunkcji.
  * *Linda ma trzydzieści jeden lat, jest niezamężna, wygadana i bardzo inteligentna. Skończyła filozofię. Na studiach bardzo się angażowała w zwalczanie dyskryminacji i promowanie sprawiedliwości społecznej, a także brała udział w demonstracjach przeciw energii jądrowej.*
  * Co jest bardziej bardziej prawdopodobne:
    * Linda jest kasjerką bankową.
    * Linda jest kasjerką bankową i działa w ruchu feministycznym.
  * W kontekście tego błędu, znacznie trudniej wybrać właściwą odpowiedź gdy mamy do wyboru więcej opcji niż 2
  * Podobnie jak w [2.5](#25-Co-studiuje-Tomasz-W) zastępujemy problem określenia prawdopodobieństwa problemem reprezentatywności (podobieństwa do stereotypu / wiarygodności)
  * Podobne przykłady:
    * Dodanie taniego dodatku do drogiego prezentu sprawi, że prezent zostanie oceniony gorzej
    * Marek ma włosy / Marek ma włosy koloru blond.
      * Kiedy logika nie musi konkurować z intuicją, wygrywa. Zdania o wyższym poziomie szczegółowości jak to nie wywołują błędu koniunkcji
  * W grupach równoległych oceną rządzi intuicja; w ocenach łącznych - logika
  * Ograniczanie błędu koniunkcji:
    * sformułowanie pytania w inny sposób:
      * zastąpienie reprezentacji procentowej reprezentacją liczbową - ludzie inaczej interpretują pytanie "ile?" od "jaki procent?"
    * diagram Venna
    * prośba o logiczne zastanowienie się

### 2.7 Przyczyny mają pierwszeństwo przed statystykami

* Statystyczna wartość bazowa - fakty, które dotyczą populacji, do której należy dany przypadek, ale które nie są odbierane jako istotne dla konkretnego przypadku (myślenie o kategorii)
* Przyczynowe wartości bazowe - zmieniają pogląd na temat tego, jak doszło do zaistnienia konkretnego przypadku: (myślenie o konkretnych przypadkach)
  * Gdy nimi dysponujemy, statystyczne wartości bazowe zazwyczaj zostają niedoszacowane, a nawet całkowicie zlekceważone,
  * Dają się łatwo połączyć z innymi informacjami dotyczącymi tego samego przypadku.
* Nasze myślenie o kategoriach opiera się na stereotypach, czyli rzutowaniu wyobrażenia jednego lub kilku przykładów z danej kategorii na nią całą.
* By dane statystyczne zostały poprawnie zrozumiane, należy zaskoczyć/zrobić wrażenie na odbiorcy - na przykład opisami kilku osób, które te dane reprezentują:
  * "Eksperyment z udzieleniem pomocy" Richarda Nisbetta i Eugene'a Borgidy: dwóm grupom studentów opowiedziano o następującym eksperymencie:
    * Uczestnicy eksperymentu wchodzą do indywidualnych kabin, w których mają rozmawiać ze sobą przez system mikrofonów, opowiadając o swoich problemach i życiu osobistym
    * 3 grupy, 6 uczestników w każdej grupie z czego 1 podstawiony, każdy uczestnik ma około 2 minut na opowieść
    * Tura 1: Podstawiony uczestnik zabiera głos 1. Opowiada o problemach związanych z adaptacją do nowojorskiego stylu życia, z zażenowaniem wspomina o tym że cierpi na ataki padaczki w stresujących sytuacjach. Następnie wypowiadają się kolejni uczestnicy
    * Tura 2: Podstawiony uczestnik wypowiada się bezładnie, po czym słychać odgłosy dławienia się, wołanie o pomoc i słowa w stylu "atak", "padaczka". Mikrofon uczestnika wyłącza się.
    * Wyniki: z 15 uczestników 4 od razu zareagowało, 6 w ogóle nie wyszło z kabin, 5 wyszło dopiero gdy podstawiony się udławił
    * Jednej grup studentów ujawniono wynik eksperymentu, drugiej nie
    * Obydwóm grupom pokazano krótki film z wypowiedziami 2 uczestników eksperymentu - nie wnosił on istotnych informacji, wypowiedzi były konwencjonalne, osoby opowiadały co lubią robić w wolnym czasie i jakie mają plany na przyszłość
    * (!) Zarówno grupa znająca jak i nieznająca wyników jednoznacznie stwierdziły, że osoby należały do tych, które pomogły cierpiącemu
  * Rozwiązanie: studentom wytłumaczono na czym polega eksperyment bez ujawniania wyników. Następnie pokazano film i powiedziano, że żadna z osób nie pomogła cierpiącemu, i poproszono o odgadnięcie jaki był wynik eksperymentu - oceny studentów okazały się niezmiernie trafne.

### 2.8 Powrót do średniej

* U ludzi, podczas uczenia umiejętności, nagradzanie za poprawę wyników jest skuteczniejsze niż karanie za błędy
  * Gdy ktoś popełni spory błąd i dostanie karę, następnym razem zazwyczaj wychodzi mu lepiej. Tak samo, gdy ćwiczenie pójdzie komuś wyjątkowo dobrze i zostanie pochwalony, następnym razem zazwyczaj pójdzie mu słabiej. Ta obserwacja nie jest zaprzeczeniem poprzedniego punktu, a przykładem nieuniknionych wahań losowego procesu (w którym wynik dąży do średniej)
  * Zazwyczaj jesteśmy mili dla innych, gdy zrobią coś po naszej myśli, a niemili, gdy sprawią nam przykrość. Ze statystycznego punktu widzenia więc, jesteśmy karani za bycie miłymi i nagradzani za bycie nieprzyjemnymi
* W turniejach, wyjątkowy wynik pierwszego dnia jest wynikiem talentu i szczęścia. W kolejnych dniach dobrze jest zakładać szczęście na poziomie średnim i mniej więcej taki sam talent
  * Uczestnik, któremu 1 dnia poszło wyjątkowo dobrze, kolejnego pójdzie słabiej
  * Uczestnik, któremu 1 dnia poszło wyjątkowo słabo, kolejnego dnia pójdzie lepiej
  * Zjawisko jest obserwowalne nawet wtedy, gdy odwrócimy kierunek czasu prognozując wyniki dnia 1 na podstawie wyników z dnia 2 - szczęście jest losowe, "powraca do średniej". Różnica w wynikach nie wymaga wyjaśnienia przyczynowo-skutkowego - jest nieuniknionym, matematycznym skutkiem faktu, że na wynik wpłynęła losowość.
    * Zapis w postaci noty standardowej: wynik = talent + szczęście
* Francis Galton po raz pierwszy opisał zjawisko powrotu do średniej w 1886 roku, w artykule "Regression towards Mediocrity in Hereditary Stature", gdzie pisał o pomiarach wielkości kolejnych pokoleń ziaren oraz porównywał wzrost dzieci do wzrostu rodziców
* Współczynik korelacji - miara stosunkowej wagi czynników wspólnych pomiędzy dwoma miarami, mierzony od 0 do 1
  * Wszyscy otrzymujemy od rodziców po połowie genów, jeśli więc czynniki środowiskowe mają na jakąś cechę stosunkowo niewielki wpływ, korelacja między rodzicem i dzieckiem nie jest daleka od 0.50
  * Korelacja pomiędzy poziomem dochodów a wykształceniem w USA wynosi około 0.40
  * Zawsze kiedy korelacja między dwiema miarami nie jest idealna, pojawi się zjawisko powrotu do średniej
* Aby móc stwierdzić, że dany lek ma rzekomy skutek, musimy porównać przyjmującą go grupę z grupą kontrolną (która go nie przyjmuje lub przyjmuje placebo). Należy sądzić, że grupa kontrolna dozna poprawy dzięki powrotowi do średniej; eksperyment ma ustalić, czy grupa przyjmująca lek doświadcza większej poprawy, niżby to wynikało z samego powrotu do średniej

### 2.9 Poskramianie prognoz intuicyjnych

* Prognozy intuicyjne są prawie niewrażliwe na jakość danych oraz tak samo skrajne jak dane, na których się opierają (zgodnie z zasadą "Istnieje tylko to, co widzisz")
  * Im mniej danych, tym większa spójność, tym większa skrajność w prognozie
* Mamy tendencję do zastępowania prognoz oceną danych z jakimi mamy do czynienia:
  * Student jest inteligentny, pewny siebie, oczytany, pracowity, dociekliwy
    * Jakie wrażenie robi na tobie powyższy opis z punktu widzenia zdolności do studiowania?
    * Na ile szacujesz średnią ocen, którą osiągnie opisywany student?
* Korelacja pomiędzy dwoma miarami zależy od ilości wspólnych wyznaczników między nimi
* Sposób na prognozę nieobarczoną błędem poznawczym (intuicja miarkowana powrotem do średniej):
  * Poznaj wartośc odniesienia
    * np. Średnia ocen statystycznego studenta: 3.5
  * Wyznacz swoją intuicyjną prognozę
    * np. Julia będzie mieć w tym roku średnią 4.8
  * Oszacuj korelacje K pomiędzy dwoma miarami
    * np. korelacja pomiędzy płynnym czytaniem w wieku 4 lat a średnią 4.4 na studiach wynosi K = 0.3
  * Nanieś korektę: wychodząc od średniej dla całości, przesuń się o średnia*K w kierunku swojej intuicyjnej prognozy
    * 3.5 + (3.5*0.3) = 4.55
  * Jeśli masz dobre powody, by ufać trafności swoich intuicyjnych prognoz (bo między dostępnymi danymi i prognozowanym rezultatem istnieje silna korelacja) - korekta będzie niewielka
* Prognozy intuicyjne są nadmiernie optymistyczne wobec osób, którym na początku poszło dobrze, i nadmiernie pesymistyczne wobec tych, którzy zaczeli kiepsko.
* By prognozy miały przyzwoitą trafność, należy unikać prognozowania zdarzeń rzadkich albo odległych od średniej. Kiedy twoje prognozy nie są obarczone błędem, możesz pożegnać się z przyjemnym poczuciem płynącym z mówienia "Spodziewałem się tego". Niektórzy ludzie potrzebują poczucia bezpieczeństwa płynącego z obarczonej błędem prognozy; jeśli chcesz się łudzić i oszukiwać, przyjmując skrajne prognozy, miej świadomość że jest to folgowanie sobie, a nie racjonalny wybór.

## 3. Nadmierna pewność siebie

### 3.1 Złudzenie zrozumienia

* Błąd narracji - poglądy na temat teraźniejszości i oczekiwania na przyszłość kształtujemy na podstawie nieprawdziwych mentalnych opowieści na temat przeszłości. Opowieści są wynikiem potrzeby wyjaśnienia rzeczywistości, są raczej proste niż złożone, raczej konkretne niż abstrakcyjne, przypisują większą rolę talentowi, głupocie, zamiarom ludzkim niż ślepemu trafowi; skupiają się na niewielkiej liczbie istotnych wydarzeń, które miały miejsce, a nie na niezliczonych wydarzeniach, które nie nastąpiły, mimo że mogły.
* Umysł ludzki jest niedoskonały w rekonstruowaniu minionych stanów wiedzy oraz poglądów, które uległy zmianie. Kiedy przyjmujesz nowy pogląd na temat rzeczywistości, natychmiast w dużej mierze tracisz możliwość przypomnienia sobie swoich wcześniejszych przekonań (zjawisko zastępowania).
  * Dobra opowieść zawiera prostą i spójną relację ludzkich zamiarów i działań;
  * Źródło: Nassim Taleb, *The Black Swan*
* Chętnie odbieramy ludzie zachowania jako przejawy ogólnych skłonności i cech charakteru - przyczyn, którym chętnie przypisujemy skutki:
  * Efekt halo sprawia, że kiedy oceniamy czyjąś istotną cechę, często dopasowujemy ją do pozostałych cech tej osoby:
    * Ludzie dobrzy robią wyłącznie dobre rzeczy, a ludzie źli są podli do szpiku kości.
    * Hitler uwielbiał psy i małe dzieci.
* Najlepszym testem każdego wyjaśnienia jest pytanie, czy takie wyjaśnienie pozwoliłoby przewidzieć z wyjaśniane zdarzenie
  * Nie przejdzie go historia o założeniu Google, bo nie da się stworzyć opowieści, w której zmieściłyby się wszystkie niezliczone wydarzenia, które mogły po drodze zmienić ostateczny rezultat.
  * Ludzki umysł nie radzi sobie dobrze ze zdarzeniami, które nie miały miejsca:
    * Wiele istotnych wydarzeń które miały miejsce, wiązało się z podjęciem wyborów, co sprawi, że przecenisz rolę umiejętności i nie docenisz roli, którą w ostatecznym rozrachunku odegrał ślepy traf.
* Błąd oceny z perspektywy czasu (*hindsight bias*, efekt "wiedziałem od początku"):
  * Słowa "wiedzieć" używamy wtedy, gdy wiadoma nam rzecz była prawdziwa i można to wykazać.
    * Nadużyte, sugeruje że świat jest bardziej poznawalny niż w rzeczywistości. Mówiąc tak utrwalamy kojące, lecz szkodliwe złudzenie; przeszłość rozumiemy mniej, niż nam się wydaje.
  * Ludzie mają tendencję do przeszacowywania trafności swoich prognoz, oraz prognoz innych osób.
  * Błąd bardzo utrudnia sprawiedliwą ocenę osób podejmujących decyzje; szukają one więc schronienia w biurokracji i cechuje ich niechęć do podejmowania ryzyka.
    * Liderów, którym się poszczęściło, nie spotyka kara za podjęcie nadmiernego ryzyka - zamiast tego podziwiamy ich polot i intuicję.
* Opowieści o sukcesach i porażkach regularnie przeceniają wpływ stylu przywództwa i praktyki zarządzania na wyniki spółki - zatem ich przesłanie jest rzadko przydatne. Uderzają jednak w czułą strunę czytelników, bo zapewniają coś, czego umysł potrzebuje - proste przesłanie na temat triumfu i klęski, jasno wskazujące przyczyny oraz ignorujące decyzyjną rolę trafu i nieuniknionego powrotu do średniej.
  * Źródło: Philip Rosenzweig, *The Halo Effect*

### 3.2 Złudzenie trafności

* Poczucie zaufania do wydawanych osądów zależy od spójności opowieści, którą wspólnymi siłami tworzą System 1 i System 2. W przypadku niektórych najważniejszych przekonań nie mamy absolutnie żadnych danych które by za nimi przemawiały - poza tym, że tak samo myślą ludzie, których kochamy lub którym ufamy.
  * Jeśli ktoś jest bardzo pewnym swojego zdania, znaczy to że skonstruował sobie bardzo spójną opowieść - ale już niekoniecznie, że taka opowieść jest prawdziwa
* Kupowanie i sprzedawanie akcji giełdowych: kupujący uważa, że cena aukcji jest za niska i pójdzie w górę; sprzedający uważa, że akcje są przeszacowane i cena pewnie spadnie. Co każe obydwóm sądzić, że wiedzą lepiej od rynku, ile powinna kosztować akcja?
  * W większości przypadków takie przekonanie jest złudzeniem.
  * W cenie akcji mieści się pełna wiedza na temat wartości spółki i w miarę najściślejsza prognoza jej przyszłości.
    * Źródło: Burton Malkiel, *A Random Walk Down Wall Street*
* Złudzenie umiejętności: eksperyment autora - analiza wyników 25 doradców finansowych z ostatnich 8 lat:
  * Autor stworzył ranking doradców dla każdego roku, by zbadać czy istnieją między nimi trwałe różnice. Uzyskał 28 współczynników koorelacji, porównując pozycje w rankingu dla każdej pary lat (pomiędzy 1 a 2, pomiędzy 2 a 3, itd... aż do 7..8)
  * Średnia wyciągnięta ze wszystkich współczynników koorelacji: 0.01. Wniosek: praca doradcy finansowego bardziej przypomina grę w kości niż w pokera.
  * Statystyka podważająca podstawowe założenia firmy z której pochodziły dane, i kłócąca się z osobistym wrażeniem opartym na doświadczeniu, nie została przyswojona przez kierownictwo któremu została zaprezentowana.
  * Najsilniejszą psychologiczną przyczyną złudzenia jest to, że ludzie podejmujący decyzje na temat obrotu akcjami posługują się zaawansowanymi umiejętnościami; niestety, tak się składa że umiejętnośc oceniania perspektyw spółki nie wystarcza do skutecznego obracania akcjami - gdzie kluczową kwestią jest to, czy takie informacje o spółce zostały wliczone w obecną cenę akcji.
* Myśl, że o poważnych wydarzeniach historycznych decyduje ślepy traf, jest dogłębnie szokująca, jednak bezspornie prawdziwa.
* Przeprowadzono wywiad z 284 osobami zajmującymi się zawodowo "komentowaniem lub doradztwem w dziedzinie trendów politycznych". Spytano o ocenę prawdopodobieństwa zaistnienia pewnych wydarzeń w nieodległej przyszłości, zarówno w obszarach ich specjalizacji jak i poza. Spytano jak dochodzili do swoich wniosków, jak regowali gdy prognozy okazywały się błędne, jak oceniali dane sprzeczne z ich stanowiskiem. W sumie zgromadzono ok. 80 000 prognoz. W każdym z przypadków respondenci oceniali prawdopodobieństwo 3 możliwych wariantów: utrzymania się obecnego stanu rzeczy, wzmożenia się czegoś albo osłabienia się czegoś. Wniosek: eksperci poradzili sobie gorzej, niż gdyby po prostu przypisywali jednakowe prawdopodobieństwo do każdego z 3 możliwych wyników. Eksperci, nawet w najlepiej im znanych obszarach, byli niewiele lepsi od niespecjalistów. "Pod względem zdolności prognozowania wiedza niepokojąco szybko osiąga punkt malejących przychodów krańcowych". Eksperci niechętnie przyjmowali do wiadomości, że się pomylili; gdy musieli przyznać się do błędu, wymyślali szereg wymówek; koniec końców, są tylko ludźmi - olśniewa ich własna błyskotliwośc i nie znoszą być w błędzie.
  * Źródło: Philip Tetlock, *Expert Political Judgment: How Good Is It? How Can We Know?*
* Ludzie potrafią tkwić w najbardziej absurdalnym przekonaniu, jeśli czują przy tym wsparcie społeczności podobnie myślących osób.
  * Nie można traktować wysokiej subiektywnej pewności siebie jako miarodajnego wskaźnika trafności prognoz.
* Błędy w przewidywaniach są nieuniknione, bo rzeczywistośc jest nieprzewidywalna.
  * Nie wiemy, gdzie dokładnie leży linia oddzielająca przyszłośc w miarę przewidywalną od przyszłości odległej i nieprzewidywalnej.

### 3.3 Intuicja kontra wzory

* Eksperyment: 14 doradców zawodowych miało za zadanie przewidzieć oceny studentów na koniec pierwszego roku na podstawie wyników świadectw ze szkoły średniej, wynikami kilku testów zdolnościowych i 4-stronnicowym listem motywacyjnym każdego studenta. Porównano predykcje doradców z algorytmem statystycznym, który operował na ocenach z liceum i wynikiem jednego testu zdolnościowego. Wyniki wzoru statystycznego okazały się trafniejsze od prognoz 11 z 14 doradców.
  * Kontrowersyjny eksperyment zapoczątkował liczne badania, na dziś dzień jest ich ponad 200 z przeróżnych dziedzin. Około 60% badań wskazuje, że algorytmy są znacząco trafniejsze, inne badania wskazują na remis (na korzyść wzoru statystycznego, bo jest tańszy niż doradca). Nie udało się w przekonujący sposób udokumentować ani jednego wyjątku.
  * Źródło: Paul Meehl, *Statistical Prediction: A Theoretical Analysis and a Review of the Evidence*
* Cenę wina da się przewidzieć dekady wprzód na podstawie 3 czynników pogodowych: średniej temperatury powietrza w sezonie letnim, wielkości opadów w okresie zbiorów oraz łącznych opadów poprzedniej zimy. Korelacja pomiędzy prognozami a rzeczywistymi cenami: ~0.90
  * Źródło: Orley Ashenfelter
* Eksperci sa gorsi od algorytmów, bo:
  * Próbują myśleć nieszablonowo, w swoich kombinacjach uwzględniają całe złożone kombinacje elementów podczas gdy wynik często jest lepszy na podstawie prostszych kombinacji,
  * Mamy bardzo ograniczoną wiedzę o tym, co dzieje się w naszym umyśle i nie doceniamy wpływu otoczenia na naszą ocenę sytuacji - wzory i algorytmy nie mają tego problemu.
* Do opracowania użytecznego algorytmu nie potrzeba żadnych wcześniejszych badań statystycznych; proste wzory przypisujące czynnikom jednakową wagę, oparte na zdrowym rozsądku często okazują się bardzo dobre w prognozowaniu rezultatów:
  * Stabilność małżeństwa można dobrze przewidzieć za pomocą następującego wzoru: *częstośc zbliżeń seksualnych minut częstość kłótni*; wynik nie powinien być ujemny.
    * Źródło: Robyn Dawes, *The Robust Beauty of Improper Linear Models in Decision Making*
  * Ocena stanu noworodka polega na przypianiu wartości [0,1,2] dla 5 czynników minutę po porodzie: tętno, oddychanie, reagowanie na bodźce, napięcie mięśniowe, kolor skóry.
    * Autor: Virginia Apgar
  * Więcej przykładów: Atul Gawande, *A Checklist Manifesto*
* Nie można po prostu ufać ocenom intuicyjnym - czy to własnym, czy innych - ale nie można ich też lekceważyć:
  * Eksperyment autora: Systematyczna ocena cech dobrego kandydata podczas rozmowy i dodanie na koniec oceny intuicyjnej okazała się lepsza niż intuicyjna ocena wydawana po 20-minutowej rozmowie z kandydatem.
  * Heurystyka: Wybierz kilka cech koniecznych do sukcesu na danym stanowisku (ok. 6). Wybrane cechy powinny być jak najmniej powiązane ze sobą nawzajem, powinno je się dać trafnie ocenić na podstawie kilku pytań. Następnie dla każdej cechy przygotuj listę odpowiednich pytań i zastanów się, jak przypisywać im wartości - jakiego rodzaju odpowiedzi oznaczają "bardzo słabo", a jakie "bardzo dobrze". Informacje należy zbierać po kolei i z osobna, by uniknąć efektu halo. Pod koniec zsumuj oceny.

### 3.4 Intuicja ekspertów: kiedy możemy jej ufać

* Model RPD (recognition-primed desision) - System 1 automatycznie podsuwa plan działania, następnie plan zostaje sprawdzony przez dokonanie symulacji
* "Sytuacja dostarcza wskazówki; wskazówka daje ekspertowi dostęp do przechowywanych w pamięci informacji; informacje dostarczają odpowiedzi. Intuicja to ni mniej, ni więcej, tylko akt rozpoznania" - Herbert Simon
  * Często wystarczy jedno doświadczenie, by wzbudzić długotrwałą awersję i lęk
  * Każdy człowiek staje się napięty, zbliżając się do miejsca, w którym spotkało go coś nieprzyjemnego - nawet jeśli nie ma powodów sądzić, że przykre zdarzenie mogłoby się powtórzyć
* Opanowanie tego, co nazywamy "wiedzą fachową" zajmuje zazwyczaj dużo czasu; jest zawiłym i powolnym procesem, dużym zbiorem drobnych umiejętności składowych.
  * Wypracowanie intuicyjnej wiedzy fachowej zależy od tego, czy profesjonalista możwe odpowiednio długo ćwiczyć, oraz od tego, jak szybko i wyraźnie może oglądać skutki swoich działań.
  * Nabranie fachowej wiedzy szachowej zajmuje dłużej niż nauka czytania, bo szachowy "alfabet" zawiera znacznie więcej liter, a szachowe "wyrazy" są o wiele dłuższe od normalnych.
* Jest duża szansa, że mamy do czynienia z intuicją opartą na umiejętnościach, gdy:
  * W środowisku istnieją regularne prawidłowości, które umożliwiają prognozowanie, i
  * Te prawidłowości dają sie poznać dzięki długotrwałej praktyce. Na przykład: szachy, brydż, poker.

### 3.5 Spojrzenie z zewnątrz

* Kiedy chcemy uzyskać jakąś użyteczną informację od grupy, nie można zaczynać od publicznej dyskusji, lecz należy po cichu zebrać opinie każdego z osobna.
* Złudzenie planowania (planning fallacy) - szacunki okazują się nie tyle realistyczną oceną sytuacji, co najlepszym scenariuszem z możliwych:
  * Zakładamy, że poziom entuzjazmu pozostanie taki sam do zakończenia,
  * Zakładamy, że trudność nie wzrośnie (znacząco),
  * Nie bierzemy pod uwagę "nieznajomych niewiadomych" - rozwodów, chorób, kryzysów w koordynowaniu pracy, biurokracji
    * *"Istnieją znane rzeczy wiadome - kiedy wiemy, że coś wiemy. Istnieją też znane niewiadome - kiedy wiemy, że czegoś nie wiemy. Ale istnieją również nieznane niewiadome. To te rzeczy, o których nawet nie wiemy, że ich nie wiemy"* - Donald Rumsfeld
  * Przykład 1: Planowanie kosztu budowy gmachu Parlamentu Szkocji w Edynburgu rozłożone w latach:
    * Prognoza w 1997: 40 mln. funtów
    * Prognoza w 1999: 109 mln. funtów
    * Prognoza w 2000: 195 mln. funtów
    * Prognoza w 2001: 241 mln. funtów
    * Prognoza w 2002: 294.6 mln. funtów
    * Prognoza w 2003: 375.8 mln. funtów
    * Ukończony w 2004, koszt: 431 mln. funtów
  * Przykład 2: W 2005 roku powstało opracowanie na temat światowych inwestycji kolejowych w latach 1969-1998:
    * W 90% przypadków liczba pasażerów mająch korzystać z kolei została przeszacowana,
    * Planiści przeszacowywali liczbę pasażerów o średnio 106%,
    * Rzeczywiste koszty budowy były średnio o 45% wyższe od planowanych,
    * Mimo rosnącej ilości danych na temat jakości prognoz, eksperci nie korzystali z nich częściej.
  * Przykład 3: W 2002 roku przeprowadzono badanie wśród Amerykanów remontujących swoje kuchnie:
    * Średni koszt szacowania remontu: 18 658 dolarów,
    * Średni rzeczywisty koszt remontu: 38 769 dolarów.
  * Autorzy nierealistycznych planów często kierują się pragnieniem uzyskania akceptacji przełożonego/klienta - inwestycje rzadko zostają porzucone dlatego, że przekroczono planowany budżet lub harmonogram. Największa odpowiedzialnośc za uniknięcie złudzenia należy do ludzi, którzy akceptują plan.
  * Szacunki będą *lepsze*, gdy odniesie się je do statystyk dotyczących podobnych przypadków.
* Spojrzenie z wewnątrz to na przykład zdanie zespołu na temat daty ukończenia projektu. Spojrzenie z zewnątrz to średni czas, jaki zajęło ukończenie projektu tej samej klasy przez zespół o kwalifikacjach podobnych tym, które ma nasz zespół.
  * Spojrzenie z zewnątrz powinno być wartością bazową.
* Bezosobowe informacje statystyczne są rutynowo odrzucane jeśli nie zgadzają się z osobistym wrażeniem na temat danego przypadku.
* Prognozowanie na podstawie klasy referencyjnej (reference class forecasting) - heurystyka:
  * Znajdź właściwą klasę referencyjną (kategorię odniesienia, np. remonty kuchni),
  * Uzyskaj dane statystyczne na temat klasy referencyjnej. Na podstawie tych statystyk stwórz prognozę opartą na wartości bazowej,
  * Jeśli sądzisz, że twój przypadek jest wyjątkowy i masz powody do optymizmu, wykorzystaj dane na temat tego przypadku by skorygować prognozę opartą na wartości bazowej.
* Rezerwa na wypadek przekroczenia budżetu często staje się samospełniającą przepowiednią.
* Dobrze zarządzająca organizacja powinna nagradzać za precyzyjne wyznaczanie planów i karać za nieuwzględnienie faktu, że mogą pojawić się "nieznane niewiadome".
* Tendencyjność optymistyczna:
  * Według standardowego modelu ekonomicznego, ludzie podejmują ryzyko mając korzystny układ szans - kosztowne niepowodzenie jest akceptowalne gdy towarzyszy mu odpowiednio wysokie prawdopodobieństwo sukcesu,
  * Ludzie często podejmują ryzykowne przedsięwzięcia, bo mają zbyt optymistyczny pogląd na temat szans, jakimi dysponują.
* Kierunek działania zmienia się łatwiej w sytuacji kryzysowej.

## 3.6 Motor kapitalizmu

* Ludzie mają zakorzenioną tendencję do optymizmu. Tendencyjność optymistyczna może być zarówno plusem, jak i czynnikiem ryzyka. Mamy skłonność do uważania, że:
  * świat jest łagodniejszy niż naprawdę,
  * nasze cechy są korzystniejsze niż naprawdę,
  * cele, które sobie stawiamy, są łatwiejsze do zrealizowania,
  * przeceniamy naszą zdolność predykcji przyszłości, czemu sprzyja pewność siebie płynąca z optymizmu.
* Optymizm jest w dużej mierze cechą dziedziczną, stanowiąc część ogólnej skłonności do dobrostanu. Plusy optymizmu dostępne są dla tych, u których tendencyjność optymistyczna jest łagodna - widzą pozytywy nie tracąc kontaktu z rzeczywistością:
  * optymiści są zazwyczaj pogodni i szczęśliwi, a dzięki temu lubiani,
  * lepiej wytrzymują porażki i trudności,
  * mają niższe ryzyko zachorowania na depresję kliniczną i silniejszy system odpornościowy,
  * czują się zdrowsi od innych i żyją zwykle dłużej,
  * częściej zostają wynalazcami, przedsiębiorcami, liderami politycznymi i dowódcami wojskowymi,
    * częściej podejmują ryzyko i nie boją się wyzwań,
    * pozytywne nastawienie pomaga utrzymać wysokie morale wśród pracowników.
* Z reguły optymiści zaniżają ryzyko niepowodzenia i wkładają zbyt mało wysiłku w ustalenie, jak wygląda faktyczy stan rzeczy:
  * Prawdopodobieństwo, że firma przetrwa 5 lat na amerykańskim rynku wynosi 30%. Przedsiębiorcy zwykle uważają, że ta wartość ich nie dotyczy:
    * statystycznie oceniają, że "szansa sukcesu dla dowolnej firmy podobnej do Państwa" wynosi 60%,
    * 81% twierdzi, że szansa powodzenia ich firmy wynosi co najmniej 70%,
    * 33% twierdzi, że ryzyko niepowodzenia jest zerowe.
  * "Podstawą ryzykownych działań są śmiałe prognozy i nieśmiałe decyzje".
* Optymizm potrafi być kosztowny. Analiza wyników Investor's Assistance Program, organizacji przygotowującej ocenę komercyjnego potencjału wynalazków na podstawie 37 kryteriów, takich jak zapotrzebowanie, koszt produkcji czy szacowany trend popytu:
  * 70% wynalazków otrzymuje ocenę D lub E, każącą się spodziewać porażki
    * z 411 przedsięwzięć, 5 dotarło do etapu komercjalizacji, 0 zakończyło się sukcesem
    * 47% wynalazców kontynuowało prace rozwojowe po otrzymaniu negatywnej oceny
* Rynek zazwyczaj regauje na przejęcie firmy zniżką cen akcji - integrowanie dużych firm zazwyczaj kończy się niepowodzeniem. Chybione przejęcia tłumaczy się "hipotezą hybris": kierownictwo spółki przejmującej jest mniej kompetentne, niż sądzi.
* Złudzenie kontroli - wyjaśniając przeszłość i prognozując przyszłość skupiamy się na przyczynowo-skutkowej roli umiejętności, zaniedbując rolę ślepego trafu.
* Badanie szacunku wzrostu indeksu Standard & Poor's w nadchodzącym roku przeprowadzone przez profesorów Duke University:
  * Zebrano 11 600 prognoz,
  * Korelacja pomiędzy prognozami a rzeczywistymi wartościami była nieco niższa od zera,
  * Osoby prognozujące zdawały się nie wiedzieć, że ich prognozy są do niczego
* Nietendencyjne uznanie niepewności jest jednym z fundamentów racjonalnego myślenia, jednak nie pomaga w budowaniu wizerunku kompetencji.
* Da się ograniczyć (ale nie wyeliminować) nadmierną pewność siebie, biorąc pod uwagę konkurencyjną hipotezę.
* Diagnoza premortem jako częściowe rozwiązanie problemu: kiedy organizacja ma podjąć ważną decyzję ale jeszcze formalnie nie zobowiązała się do niczego, osoby dysponujące wiedzą na temat decyzji spotykają się na krótką sesję, którą otwierają zagadnieniem: "Wyobraźmy sobie, że minął rok. Wdrożyliśmy plan, który mamy w tej chwili przed sobą. Rezultat okazał się katastrofą. Dajmy sobie 5-10 minut, żeby krótko napisać, jak doszło do tej katastrofy".
  * pozwala przemóc myślenie stadne:
    * kiedy zespół dochodzi do decyzji - zwłaszcza gdy wypowie się szef/szefowa - publiczne wyrażanie wątpliwości na temat roztropności planowanego ruchu jest tłumione i w końcu zaczyna być odbierane jako przejaw nielojalności wobec zespołu i lidera,
    * jeśli w grupie mają głos jedynie osoby popierające decyzje, proces tłumenia wątpliwości owocuje nadmierną pewnością siebie,
  * odpowiednio pobudza wyobraźnie dobrze poinformowanych osób,
  * nie chroni przed nieprzyjemnymi niespodziankami, ale pozwala ograniczyć szkody spowodowane planami, w których nie wzięto poprawki na bezkrytyczny optymizm i zasadę, że "istnieje tylko to, co widzisz".

## 4. Wybory

### 4.1 Błędy Bernoulliego

* Teoria oczekiwanej użyteczności: logika wyborów oparta na aksjomatach (elementarnych zasadach) racjonalności, np. jeśli wolisz jabłko od banana, będziesz wolał 10% szansę wygrania jabłka niż 10% szansę wygrania banana.
* Dla wielu wymiarów zależność pomiędzy wielkością fizyczną a subiektywnym doświadczeniem jest logarytmiczna:
  * użyteczność jest funkcją logarytmiczną stanu posiadania, reakcja psychologiczna na zmianę stanu posiadania będzie odwrotnie proporcjonalna do jego pierwotnego stanu,
    * stan posiadania podlega prawu malejących przychodów,

* Większość ludzi nie lubi ryzyka (czyli możliwości uzyskania najniższego rezultatu z możliwych). Osoba niechętna wobec ryzyka jest skłonna do zapłacenia za uniknięcie niepewności
* Funkcja użyteczności Bernoulliego: Ludzkie wybory nie opierają się na wartości pieniężnej możliwych rezultatów, ale na ich wartości psychologicznej (użyteczności). Użyteczność każdego z rezultatów jest ważona na podstawie jego prawdopodobieństwa.
  * Teoria zawiera kilka poważnych usterek, np. nie uwzględnia punktu odniesienia, z którego startujemy. Mimo to zdołała funkcjonować przez ponad 300 lat w analizie ekonomicznej.
    * Jeśli przyjmujemy jakąś teorię i traktujemy ją jako narzędzie we własnym myśleniu, niezwykle trudno zauważyć jej braki. ("zaślepienie teoretyczne")
      * Niedowierzanie wymaga ciężkiej pracy, a System 2 łatwo się męczy.
    * Zgodnie z teorią powinniśmy odebrać każdą z następujących opcji tak samo entuzjastycznie:
      * Wzrost szans na wygranie 10000$ z 0% do 5%.
      * Wzrost szans na wygranie 10000$ z 5% do 10%.
      * Wzrost szans na wygranie 10000$ z 60% do 65%.
      * Wzrost szans na wygranie 10000$ z 95% do 100%.
* Źródło: *Prospect Theory: Analysis of Decision under Risk* (Teoria perspektywy: Analiza decyzji podejmowanych w warunkach ryzyka)

### 4.2 Teoria perspektywy

* Ludzie przejawiają większą skłonność do ryzyka wybierając pomiędzy niekorzystnymi opcjami.
* Ocena dokonuje się względem neutralnego punktu odniesienia, zwanym "poziomem dostosowania":
  * eksperyment: przygotuj 3 miski z wodą - jedna z zimną, druga z gorącą, trzecia o temperaturze pokojowej. Zanurz na minutę jedną rękę w gorącej, a drugą w zimnej wodzie. Następnie obie dłonie włóż do miski z letnią wodą.
  * W przypadku rezultatów finansowych punktem odniesienia może być status quo lub element którego się spodziewasz / który uważasz, że ci się należy. Rezultaty lepsze od punktu odniesienia to zyski, a gorsze to straty.
* Przy szacowaniu zmian w stanie posiadania - tak samo jak w przypadku wrażeń zmysłowych - stosuje się zasadę malejącej wrażliwości:
  * Włączenie lampki w ciemnościach wywołuje duży efekt. Kiedy poziom światła powiększy się o tyle samo w jasno oświetlonym pokoju, możemy tego nie zauważyć. Tak samo subiektywna różnica pomiędzy sumą 900 a 1000 dolarów jest znacznie mniejsza niż różnica pomiędzy 100 a 200 dolarami.
  * **Ból po utracie 900 dolarów jest większy niż 90% bólu po utracie 1000 dolarów**
* Kiedy bezpośrednio ważymy i porównujemy zyski i straty, straty mają większe znaczenie niż zyski:
  * Eksperyment: Zaproponowano ci zakład w formie rzutu monetą:
    * Reszka oznacza stratę 100$,
    * Orzeł oznacza wygraną 150$,
    * Czy taki zakład jest atrakcyjny? Czy zgodzisz się na niego?
    * Ile wynosi najniższa kwota potencjalnego zysku, który równoważyłby ryzyko utraty 100$?
  * W przeprowadzonych badaniach mających ustalić, ile wynosi współczynnik niechęci do ponoszenia strat, wynik zwykle mieścił się w zakresie od 1.5 do 2.5.
  * Organizmy, które traktują zagrożenia jako bardziej naglące niż okazje, mają większe szanse na przeżycie i wydanie potomstwa.
* Teoria perspektywy nie uwzględnia sytuacji, w której stan negatywny oznacza brak zmiany stanu albo gdy alternatywa ma bardzo wysoką wartość (nagroda pocieszenia):
  * Nieformalnie obiecana podwyżka ustanawia nowy punkt odniesienia. Niewywiązanie się z obietnicy (czyli brak zmian) skutkuje (w sprzeczności do teorii perspektywy) rozczarowaniem.

### 4.3 Efekt posiadania

* Dokonując wyboru kierujemy się silnie niechęcią do ponoszenia strat - które definiujemy jako warunki gorsze **w stosunku do dotychczasowych**, do których jesteśmy przyzwyczajeni.
* Fakt posiadania jakiegoś dobra podnosi jego wartość, zwłaszcza jeśli tym dobrem nie obraca się regularnie. Bierze się wtedy pod uwagę ból zrezygnowania z niego.
* Przywiązujemy się do rzeczy inaczej w zależności od tego, czy myślimy o nich jako o rzeczach na wymianę za inne dobra, czy o rzeczach do użytku własnego.
  * Sprzedaż dóbr użytkowanych osobiście aktywuje w mózgu obszary kojarzone z obrzydzeniem i bólem. Te same obszary są pobudzone przy zakupie wtedy, gdy cena jest zawyżona.
* Eksperymenty:
  * Pomiędzy uczestników rynku rozdzielamy ograniczoną liczbę żetonów. Na koniec eksperymentu każdy uczestnik rynku może wymienić żetony na gotówkę. Wartość spieniężenia żetonu jest różna dla poszczególnych osób - tak jak towary kupowane i sprzedawane nie mają jednakowej wartości dla wszystkich uczestników rynku. Wniosek: Osoby mające żeton przedstawiający dla nich niską wartość sprzedają go tym, dla których ma on wartość większą. Na koniec wymiany żetony mają ci, którzy mogą spieniężyć go za najlepszą cenę.
  * Poproszono 2 grupy studentów o wypełnienie kwestionariusza i nagrodzono je upominkiem, który leżał przed nimi przez cały czas trwania eksperymentu. W jednej z grup nagrodą było drogie pióro, w drugiej tabliczka szwajcarskiej czekolady. Na koniec zajęć pokazywano każdemu upominek alternatywny i dawano możliwość zamiany (z pióra na czekoladę i odwrotnie). Z możliwości wymiany skorzystało tylko 10% uczestników.
  * Badanie rynku mieszkaniowego w Bostonie w okresie spadku cen nieruchomości: sprawdzono jak zachowują się właściciele podobnych mieszkań, którzy kupili swoje mieszkania po różnych cenach. Właściciele którzy kupili swoje mieszkania po wyższej cenie, żądali wyższej ceny, dłużej czekali na nabywcę i ostatecznie zyskiwali więcej pieniędzy.
  * Zbadano transakcje wymiany, do których dochodziło na konwentach kolekcjonerów kart z bejsbolistami. Początkujący kolekcjonerzy niechętnie rozstawali się z posiadanymi kartami, jednak w miarę doświadczenia niechęć w końcu znikała. Doświadczenie uzyskane w wymianie kart wywierało silny wpływ na efekt posiadania w stosunku do innych dóbr.
  * Efekt posiadania nie występuje u osób biednych (żyjących poniżej własnego punktu odniesienia), którzy myślą w kategoriach straty. Mogą mieć też na niego wpływ różnice kulturowe, szczególnie jeśli chodzi o zachcianki i drobne przyjemności.

### 4.4 Zdarzenia niekorzystne

* Mózgi ludzi i innych zwierząt zawierają mechanizm służący do nadawania pierwszeństwa złym wiadomościom.
* Wrażliwość na zagrożenia dotyczy także przetwarzania w umyśle słów nacechowanych emocjonalnie negatywnie, obrazów wywołujących obrzydzenie i zdań, z którymi się nie zgadzamy.
  * Złe emocje, źli rodzice czy złe komentarze na nasz temat wywierają silniejszy wpływ niż ich dobre odpowiedniki, a złe informacje są przetwarzane dokładniej od dobrych.
  * Długotrwały sukces w związku zależy dużo bardziej od unikania negatywów niż poszukiwania pozytywów. Dobre interakcje powinny być co najmniej 5 razy liczniejsze od złych - John Gottman.
  * Jeden karaluch wystarczy, by zepsuć urok miseczki czereśni, za to jedna czereśnia w miseczce pełnej karaluchów nie zmienia nic - Paul Rozin.
* Ludzi silniej motywuje pragnienie uniknięcia straty niż pragnienie zdobycia zysków.
  * Wyznaczenie sobie celu jest wyznaczeniem sobie punktu odniesienia. Dążenie do zrealizowania celu jest motywowane pragnieniem uniknięcia straty, a dążenie ponad cel - pragnieniem zdobycia zysków.
  * Przeanalizowano ponad 2.5mln uderzeń piłki w turniejach golfowych. Golfiści starali się o 3.6% bardziej uderzając na *par* (standardowa liczba uderzeń na dołek) niż na *birdie* (liczba uderzeń na dołek o 1 mniejsza od standardowej).
  * Wiele komunikatów wymienianych przez negocjatorów to próby zakomunikowania punktu odniesienia i zakotwiczenia na nim drugiej strony.
  * Zwierzęta broniące terytorium walczą zacieklej niż te, które atakują.
  * Nasze mózgi są znacznie bardziej skłonne karać zachowania nie-fair niż nagradzać hojność.

### 4.5 Cztery warianty stosunku do ryzyka

* Za każdym razem gdy dokonujemy całościowej oceny czegoś złożonego, każdemu z elementów nadajemy pewną wagę.
* Wbrew zasadzie wartości oczekiwanej, wagi rzeczywiście nadawane rezultatom przy podejmowaniu decyzji nie są dokładnie takie same jak matematyczne prawdopodobieństwo tych zdarzeń:
  * Efekt możliwości (possibility effect): rezultatom o znikomym prawdopodobieństwie nadajemy nieproporcjonalnie większą wagę, niż na to zasługują.
    * Zwiększenie szansy na wygranie 7 mln w lotto z 0% do 3%.
    * 5% ryzyko amputacji kończyny podczas operacji.
  * Efekt pewności (certainty effect): rezultatom prawie pewnym nadajemy mniejszą wagę, niżby to wynikało z rachunku prawdopodobieństwa:
    * Zmarły krewny zapisał ci w spadku 1 mln $, jednak twoja zachłanna siostra przyrodnia podważa testament przed sądem. Twój adwokat zapewnia, że masz 95% szans na wygranie sprawy, ale podkreśla że orzeczeń sądu nigdy nie da się przewidzieć w 100%. Kontaktuje się z tobą kancelaria prawna, która proponuje wykupienie twoich roszczeń od ręki za 910 000 $ - przyjmujesz, czy nie?
  * Paradoks Maurice'a Allais: co wybierzesz w następujacych problemach:
    * szansę 61% na wygranie 520 000$ czy szansę 63% na wygranie 500 000$,
    * szansę 98% na wygranie 520 000$ czy szansę 100% na wygranie 500 000$.
* Cztery warianty stosunku do ryzyka:
  * Gdy prawdopodobieństwo zysków jest wysokie, jesteśmy niechętni do ryzyka i kierujemy się lękiem przed rozczarowaniem,
    * efekt pewności, pójście na niekorzystną ugodę w sądzie,
  * Gdy prawdopodobieństwo strat jest wysokie, jesteśmy skłonni do ryzyka i kierujemy się nadzieja uniknięcia straty,
    * reakcja na utratę 900$ jest czymś silniejszym niż 90% reakcji na utratę 1000$ - myśl o pogodzeniu się z dużą stratą jest zbyt bolesna, a nadzieja na uzyskanie całkowitej ulgi zbyt ponętna, żeby podjąć rozsądną decyzję,
  * Gdy istnieje niskie prawdopodobieństwo zysków, jesteśmy skłonni do ryzyka i kierujemy się nadzieją na dużą wygraną,
    * efekt możliwości, kupowanie losów na loterii, wytaczanie niepoważnych pozwów w nadzieji na ugodę
  * Gdy istnieje niskie prawdopodobieństwo strat, jesteśmy niechętni do ryzyka i kierujemy się lękiem przed dużą stratą,
    * zakup ubezpieczenia z dodatkowymi opcjami.
* Konsekwentne nadawanie nadmiernej wagi mało prawdopodobnym rezultatom - a tym charakteryzuje się intuicyjne podejmowanie decyzji - ostatecznie daje gorsze rezultaty. Systematyczne odchylenia od wartości oczekiwanej są kosztowne - niezależnie czy mówimy o niechęci czy o skłonności do ryzyka.

### 4.6 Zdarzenia rzadkie

* Terroryzm uruchamia kaskadę dostępności. Pobudzenie emocjonalne ma charakter skojarzeniowy, jest automatyczne i niekontrolowane oraz stanowi bodziec do podjęcia działań ochronnych. Systemu 1 nie da się wyłączyć.
* Emocje i wyrazistość obrazu wpływają na płynność i dostępność skojarzeń, a przez to na oceny prawdopodobieństwa.
* Kiedy ludzie przeszacowują prawdopodobieństwo zdarzeń mało prawdopodobnych lub podejmując decyzję nadają nadmierną wagę zdarzeniom mało prawdopodobnym, korzystają z tych samych mechanizmów psychologicznych: skupienie uwagi, błąd potwierdzenia i łatwość poznawcza.
* Jeśli zdarzenie, o którym myślimy, jest bardzo prawdopodobne, oceniając jego prawdopodobieństwo skupimy się na alternatywie. Prawdopodobieństwo zostanie przeszacowane, jeśli alternatywa jest jasno określona.
  * Poproszono fanów koszykówki, by oceniono prawdopodobieństwo zdobycia mistrzostwa przez każdy z 8 grających klubów - pytano po kolei o każdy klub. Suma prawdopodobieństw wyniosła 240% (zamiast 100%).
    * Fani nie tylko przeszacowywali prawdopodobieństwo zdarzeń, ale byli skłonni stawiać na nie dużo pieniędzy.
    * Efekt znikał, gdy proszono o ocenę prawdopodobieństwa zwycięstwa przez zespół z Konferencji Zachodniej czy Wschodniej - wynik sumował się do 100%.
* Ignorowanie mianownika (denomination neglect):
  * Eksperyment:
    * Urna A zawiera 10 kulek, z czego 1 jest czerwona,
    * Urna B zawiera 100 kulek, z czego 8 jest czerownych,
    * Z której urny będziesz losować, jeśli chcesz wyciągnąć czerwoną kulkę?
  * "Szczepionka chroniąca dzieci przed śmiertelną chorobą wiąże się z ryzykiem trwałego kalectwa wynoszącym 0,001%" vs. "Jedno ze 100 000 zaszczepionych dzieci ulegnie trwałemu kalectwu".
  * "Choroba powodująca zgon u 1 286 osób na 10 000" vs. "Choroba, która wywołuje zgon u 24.14% populacji".
  * "w skali całego kraju osoby poważnie chore umysłowo nieprzyjmujące lekarstw co roku dopuszczają się około 1 000 zabójstw"
    * vs. "co roku ginie w ten sposób 1 000 na 273 000 000 Amerykanów",
    * vs. "prawdopodobieństwo utraty życia w danym roku z rąk takiej osoby wynosi około 0,00036%",
    * vs. "w tym roku straci w ten sposób życie 1 000 Amerykanów" (czyli 30 razy mniej niż w wyniku samobójstwa i około 40 razy mniej niż na raka krtani).
* Prawdopodobieństwo zdarzenia rzadkiego zostaje często zawyżone ze względu na tendencję potwierdzającą (confirmatory bias) pamięci. Nadmierną wagę nadasz rzadkiemu zdarzeniu wtedy, gdy konkretnie zwróci twoją uwagę.
* Czynniki wpływające na nadanie zdarzeniu nadmiernej wagi to obsesyjne obawy, wyraziste/szczegółowe obrazy, konkretne formy przedstawienia oraz wyraźna wzmianka o możliwości. Jeśli nie dojdzie do przeważenia prawdopodobieństwa, zdarzenie zostanie zignorowane.

### 4.7 Podejście do ryzyka

* Ludzie mają tendencję do wąskiego kadrowania problemów (rozbijania złożonego problemu na małe). Jest to nieoptymalne gdy rozważmy kilka decyzji łącznie.
  * Problem Samuelsona: niechęć do pojedyńczego zakładu w rzucie monetą o stawce 100$ straty vs. 200$ wygranej, ale chętna akceptacja 100 takich zakładów.
    * Agregacja korzystnych zakładów (szerokie kadrowanie) szybko ogranicza prawdopodobieństwo straty
      * Szerokie kadrowanie problemu jest w stanie stłumić emocjonalną reakcje na straty i zwiększyć skłonność do podejmowania ryzyka
* W podejściu do ryzyka dobrze jest kierować się spójną strategią reagowania (szerokim kadrowaniem) i brać pod uwagę statystyki (spojrzenie z zewnątrz)
  * Richard Thaler poprosił osobno 25 dyrektorów dużej firmy o rozważenie ryzykownej opcji przedstawiającej jednakowe prawdopodobieństwo utraty dużej części kontrolowanego kapitału lub zyskania 2 razy większej kwoty. Żaden z dyrektorów nie był skłonny zaakceptować zakładu. Następnie spytano dyrektora generalnego - bez wahania stwierdził, że chciałby by każdy z 25 dyrektorów zaakceptował zakład.

### 4.8 Mentalna punktacja

* Z wyjątkiem osób bardzo biednych, dla których każdy przychód jest kwestią przeżycia, chęć zarabiania nie zawsze ma podłoże ekonomiczne - pieniądze funkcjonują czasami jak punkty na skali osiągnięć. Nagrody i kary, obietnice i zagrożenia - wszystko to istnieje tylko w naszych głowach, w których skrupulatnie je podliczamy. W ostatecznym rozrachunku to emocje są często walutą, w której rozliczamy otrzymywane kary i nagrody.
* Ludzie prowadzą coś w rodzaju mentalnych rachunków bankowych:
  * Dwie osoby mają jechać na mecz. Jedna kupiła bilet za swoje, druga chwilę przed kupnem dostała bilet w prezencie. Na wieczór, w który ma zostać rozegrany mecz, prognoza zapowiada śnieżycę. Która z osób z większym prawdopodobieństwem stawi czoło śnieżycy i pojedzie na mecz?
    * Podczas gdy dla obu opuszczenie meczu jest stratą, osoba 1 odczuje ją bardziej niż druga, która "wyjdzie na 0".
    * Aby System 2 mógł postąpić w racjonalny sposób, osoba 1 powinna zastanowić się "Czy pojechałbym na ten mecz, gdybym nie kupił biletu, tylko dostał go w prezencie?"
  * Efekt dyspozycji (disposition effect): W sytuacji sprzedaży inwestycji, wykazujemy preferencje do sprzedawania inwestycji udanych
    * W wyborze pomiędzy inwestycją A o wartości 500$ którą kupiliśmy za 700$ a inwestycją B o wartości 500$, którą kupiliśmy za 300$, mamy tendencję do sprzedaży B. Jest to nieopłacalne ze względu na podatek i fakt, że akcje, które ostatnio przyniosły zyski, statystycznie przez jakiś czas idą jeszcze w górę.
  * Zamknięcie mentalnego rachunku z zyskiem jest przyjemnością, jednak za taką przyjemnośc trzeba zapłacić.
* Efekt kosztów poniesionych (sunk cost fallacy): inwestowanie dodatkowych zasobów w rachunek przynoszący straty, mimo że można dokonać lepszej inwestycji.
* Żal jest emocją kontrfaktyczną, czyli taką, która budzi się na myśl o alternatywnych wariantach rzeczywistości.
* Ludzie spodziewają się silniejszej reakcji emocjonalnej, jeśli rezultat jest wynikiem działania niż zaniechania lub jeśli postępują w sposób odstępujący od normy.
  * *Zetknąłeś się z chorobą, która w razie zarażenia wywołuje szybką i bezbolesną śmierć w ciągu tygodnia. Prawdopodobieństwo, że uległeś zarażeniu, wynosi 1:1000. Istnieje skuteczna szczepionka, jednak trzeba ją podać przed wystąpieniem objawów. Ile maksymalnie byłbyś skłonny zapłacić za szczepionkę?*
  * *Poszukuje się ochotników do badania wspomnianej choroby. W badaniu wystarczy zetknąć się z chorobą, przy czym ryzyko zarażenia wynosi 1:1000. Jaka jest minimalna kwota, jakiej zażądałbyś za udział w badaniu (nie będziesz miał możliwości zakupu szczepionki)?*

### 4.9 Odwracanie preferencji

* Indywidualne wybory zależą od kontekstu, w którym do nich dochodzi.
  * Sprzedawcy szybko przekonują się, że manipulowanie kontekstem, w którym klient ogląda produkt, może mieć wielki wpływ na preferencje.
* Osądy i preferencje są spójne w obrębie jednej kategorii, jednak kiedy oceniamy obiekty należące do różnych kategorii, stają się potencjalnie niespójne.
  * System kar administracyjnych jest konsekwentny i spójny w ramach poszczególnych agencji, jednak jako całość jest niespójny.
* Osądy dokonywane w ocenie łą cznej i pojedyńczej często okazują się niekonsekwentne.
  * Spróbowano określić kwotę, jaką ludzie są skłonni zapłacić za ochronę środowiska naturalnego delfinów oraz kwotę, jaką są skłonni zapłacić za dodatkowe badania farmerów narażonych na raka skóry. W ocenie pojedyńczej delfiny wygrały.

### 4.10 Ramy interpretacyjne(framing) a rzeczywistość

* "Problem azjatyckiej choroby": Wyobraź sobie, że USA przygotowuje się na epidemię nietypowej azjatyckiej choroby, która przypuszczalnie spowoduje śmierć 600 osób. Zaproponowano 2 alternatywne programy walki z chorobą. Zakładasz, że skutki programów zostały dokładnie oszacowane w następujący sposób:
  * *Jeśli zastosowany zostanie program A, uratowanych zostanie 200 osób.*
  * *Jeśli zastosowany zostanie program B, istnieje szansa 1:3, że ocalonych zostanie wszystkie 600 osób, i ryzyko 2:3, że nie zostanie uratowany nikt.*
  * Dylemat ujęty inaczej:
  * *Jeśli zastosowany zostanie program A, umrze 400 osób.*
  * *Jeśli zastosowany zostanie program B, istnieje szansa 1:3, że nikt nie umrze i ryzyko 2:3, że umrze 600 osób.*
* Lekarzom wręczono statystyki dotyczące skutków dwóch sposobów leczenia raka płuc: radioterapii i chirurgicznego. Połowa dostała statystyki leczenia chirurgicznego w postaci wskaźnika przeżywalności, połowa - umieralności. Pomimo logicznej równoważności statystyk, badani wybierali inaczej w zależności od tego, z jakim wskaźnikiem mieli do czynienia:
  * *W okresie jednego miesiąca przeżywalność wynosi 90%* vs. *W pierwszym miesiącu notuje się umieralność na poziomie 10%*
  * Liczba osób, które wybrały leczenie chirurgiczne na podstawie wskaźnika przeżywalności: 84%
  * Liczba osób, które wybrały leczenie chirurgiczne na podstawie wskaźnika umieralności: 50%
* Jeśli żaden oczywisty powód nie każe nam zrobić inaczej, zaakceptujemy problem decyzyjny w nadanych ramach interpretacyjnych.
* Unikanie lub skłonność do ryzyka nie są osadzone w rzeczywistości. Inne sformułowanie problemu sprawia, że odwracają się preferencje pomiędzy obiektywnie identycznymi rezultatami.
  * System 1 ma wpływ nawet na ważne decyzje, a czasami kontroluje je wręcz całkowicie.
* *Komu powinna przysługiwać większa ulga na dzieci: osobom bogatym czy biednym?*
  * Powyższe prawo zakłada rodzinę z dziećmi jako domyślny przypadek. Jeśli przyjmiemy jako domyślną rodzinę bezdzietną, pytanie brzmi: *Czy biedne osoby bezdzietne powinny płacić tyle samo dodatkowego podatku co bogate osoby bezdzietne?*
  * Jeśli chcesz, by w 1 przypadku biedni cieszyli się taką samą(albo większą) korzyścią jak bogaci, to w 2 wersji musisz chcieć, żeby biedni płacili za bezdzietność co najmniej taką samą karę jak bogaci.
    * Kiedy nie wiadomo, co robić, stajemy po stronie biednych.
  * Źródło: Thomas Schelling, *Choice and Consequence*
* Ramy interpretacyjne nie służą maskowaniu autentycznej preferencji - bo nie istnieje żadna ukryta, autentyczna preferencja, którą mogłyby maskować. Nasze preferencje dotyczą problemów już ujętych w ramy interpretacyjne, a nasz instynkt moralny dotyczy opisów, a nie sedna rzeczywistości.
  * W wielu krajach, w przypadku śmiertelnego wypadku samochodowego można oddać swoje narządy do przeszczepu. Ludzie wydają się podchodzić do tej decyzji bezmyślnie: istnieje gigantyczna różnica pomiędzy odsetkiem osób w krajach, które przy wyrabianiu prawa jazdy domyślnie zakładają zgodę wyrabiającego, a tymi, w których zgodę trzeba wyrazić poprzez zaznaczenie odpowiedniego pola.

## 5. Dwie jaźnie

### 5.1 Dwie jaźnie

* System 1 reprezentuje zbiory i zestawy za pomocą średnich, wzorców i norm. Każde doświadczenie jest zbiorem momentów, które pamięć zachowuje jako jeden moment wzorcowy.
* Pomiar przyjemności / bólu z perspektywy czasu:
  * Zasada szczytu i końca (peak-end rule): ewolucja tak ukształtowała naszą pamięć, że reprezentuje tylko najintensywniejszy moment epizodu oraz doznania pod koniec epizodu,
  * Ignorowanie czasu trwania(duration neglect): Czas trwania wydarzenia nie miał wpływu na łączną ocenę doznawanego bólu.
* Mylenie doznania ze wspomnieniem jest złudzeniem poznawczym. Lekcje, które czerpiemy z przeszłości, służą temu, żeby mieć jak najlepsze wspomnienia w przyszłości, a niekoniecznie temu, by mieć jak najlepsze doznania:
  * Eksperyment: poproszono uczestników o trzymanie dłoni po nadgarstek w wodzie o temp. 14stopni Celsjusza (odbierane jako bolesne). Poinformowano, że eksperyment będzie składał się z 3 części. Każdy doświadczył 2 epizodów:
    * 60 sekund ręki zanurzonej w wodzie, po czym wyjęcie dłoni z wody i podanie ciepłego ręcznika,
    * 90 sekund ręki zanurzonej w wodzie - 60 sekund w takiej samej jak wyżej, po czym dyskretne zwiększenie temperatury wody o ok. 1 stopień na 30 sekund.
  * Następnie poproszono o wybór, czy wolą doświadczenie 1 czy 2. Z perspektywy doznań dłuższy epizod był oczywiście gorszy, jednak to drugi powinien zostawić lepsze wspomnienie. Tak właśnie się stało - 80% uczestników wybierało powtorzenie drugiego. Po eksperymencie potwierdzono, że uczestnicy mieli świadomość tego, że drugi epizod trwał dłużej - czas trwania nie miał znaczenia, liczyła się tylko intensywność bodźca.

### 5.2 Życie jako opowieść

* Ignorowanie czasu trwania w opowieści jest czymś normalnym, a zakończenie często decyduje o całym jej charakterze.
* Kiedy zależy nam na kimś, przywiązanie często przybiera formę troski o jakość jego życiowej opowieści, a nie o stan jego uczuć.
* Eksperyment: Stworzono postać Jen, żyjącej w jednej wersji 30, w drugiej 60 lat. Jen miała satysfakcjonującą pracę, jeździła na wakacje, spędzała czas wolny z przyjaciółmi i na realizacji swoich hobby. Spytano badanych "Czy patrząc na życie Jen jako całość, sądzisz, że takie życie jest pożądane?" "Ile w sumie szczęścia oraz braku szczęścia doznała twoim zdaniem Jen przez całe życie?". Dwukrotne przedłużenie życia nie miało żadnego wpływu na ocenę atrakcyjności jej życia ani osąd o "całkowitej ilości szczęścia".
  * Zwiększono długość życia Jen o 5 "szczęśliwych, ale już mniej" lat. Spowodowało to znaczny spadek oceny całkowitej ilości szczęścia doznawanego w życiu.
  * Badanymi byli ludzie młodzi, starsi, rodzice, bezdzietni. Badano opinię w grupie naprzemiennej (każdy uczestnik oceniał jedną wersję chwile po drugiej) i osobno - wyniki były jednakowe.
  * Wnioski: ignorowanie czasu trwania, występowanie efektu szczytu i końca, występowanie efektu "mniej znaczy więcej" (suma zastąpiona średnią).
* Ludzie zastanawiający się nad powtórzeniem doświadczenia, dokonują wyboru na podstawie wspomnienia.
  * *Na koniec wakacji wszystkie zdjęcia i nagrania wideo zostaną zniszczone. Co więcej, wypijesz środek, który wymaże z twojej głowy wszelkie wspomnienie wakacji.*
    * *Jak taka perspektywa wpłynie na twoje plany wakacyjne? Ile byłbyś gotowy za nie zapłacić w porównaniu z normalnymi, zapadającymi w pamięć wakacjami?*
  * *Wyobraź sobie, że czeka cię bolesna operacja, w trakcie której masz zachować świadomość. Będziesz krzyczeć z bólu i błagać chirurga, by przestał. Jednak obiecano ci, że na koniec zabiegu zostanie podany ci lek wywołujący amnezję, który całkowicie wymaże wszelkie wspomnienie tego epizodu. Co sądzisz o takiej perspektywie?*

### 5.3 Dobrostan doznawalny

* o Helen można powiedzieć, że "w marcu była szczęśliwa", jeśli:
  * *Przez większość czasu zajmowała się wtedy rzeczami, co do których wolałaby, żeby trwały niż by się skończyły*,
  * *Niewiele czasu zabierały jej sytuacje, przed którymi pragnęła uciec*,
  * *Niezbyt wiele czasu spędzała w stanie pośrednim, w którym było jej wszystko jedno*.
* Skłonnośc do odczuwania dobrostanu jest dziedziczna, jak wzrost czy inteligencja.
* Trwałe okoliczności życiowe słabo wpływają na dobrostan.
* Wskaźnik U (unpleasant): Odsetek czasu, jaki spędzamy w stanie niezadowolenia
* Wnioski z ponad 450 000 odpowiedzi udzielonych w badaniu Gallup-Healthways Well-Being Index (codzienne badanie przeprowadzane wśród 1000 Amerykanów):
  * Stan emocjonalny zależy głównie od tego, na co zwracamy uwagę, a zazwyczaj skupiamy się na aktualnej czynności i bezpośrednim otoczeniu:
    * Nie zawsze: gdy jesteśmy szczęśliwie zakochani, potrafimy odczuwać radość stojąc w korku,
    * By czerpać przyjemność z jedzenia, trzeba zauważyć że spożywa się posiłek
    * Doznania życiowe można poprawić rezygnując z biernych sposobów spędzania czasu (jak telewizji) na rzecz aktywnych form(np. życia towarzyskiego, ćwiczeń fizycznych, pochłaniającego hobby)
  * Wyższe wykształcenie wiąże się z wyższą oceną własnego życia oraz z wyższym poziomem stresu, ale nie z wyższym poziomem doznawanego dobrostanu.
  * Mieszkanie z dziećmi pod jednym dachem wiąże się ze znacznym kosztem emocjonalnym na co dzień, i niewielkim wpływem na ocenę życia.
  * Religijność nie redukuje uczuć zmartwienia i przygnębienia, ale redukuje stres.

### 5.4 Jak myślimy o życiu

* Błąd prognozowania afektywnego - czytający nie wierzy, że statystyki dotyczą także jego:
  * Pomimo wiedzy, jak duży jest odsetek rozwodów i jak duża jest liczba osób rozczarowanych małżeństwem, ludzie wciąż wchodzą w związki małżeńskie
* Jednym z możliwych mechanizów u podłoża pytań o zadowolenie z życia jest heurystyka nastroju:
  * Poproszono badanych o wypełnienie kwestionariusza dotyczącego zadowolenia z życia. Badanym polecono wcześniej skserowanie leżącej przed nimi kartki. Ci, którzy znaleźli na kopiarce podłożone przez eksperymentatora 10 centów, zgłaszali ogólnie wyższe zadowolenie z życia.
    * Pojęcie szczęścia nie zmienia się nagle pod wpływem znalezienia drobnych w kserokopiarce, ale System 1 chętnie zastępuje to pojęcie jego drobną częścią.
  * Nawet jeśli o ocenie nie decydują losowe okoliczności z danego momentu, to punktacja którą przyznajemy własnemu życiu zależy od wydarzeń, które najłatwiej nam sobie przypomnieć - a nie od starannego rozważenia poszczególnych sfer życia.
* Cele, jakie stawiają sobie nastolatkowie, mają znaczący wpływ na to, co będzie się z nimi działo, dokąd zajdą i czy będą z siebie zadowoleni.
* Błąd myślenia wyrywkowego (focusing illusion) - nic nie jest tak ważne, jak ci się wydaje, kiedy o tym myślisz.
  * Ile przyjemności sprawia ci twój samochód?
  * Kiedy twój samochód sprawia ci przyjemność?
    * Samochód sprawia nam przyjemność, kiedy o nim myślimy. Odpowiadamy więc na pytanie "ile przyjemności sprawia ci twój samochód, kiedy o nim myślisz?"
  * Myśli o konkretnym aspekcie życia stają się istotne wtedy, gdy łatwo nam przychodzi do głowy jego przeciwieństwo.
  * Błąd sprawia, że preferujemy doświadczenia ekscytujące z początku i tracące urok z czasem. Przystosowanie do nowej stuacji polega w głównej mierze na tym, że przestajemy o niej myśleć.
* Chybione pragnienia (miswantings) - Złe wybory, które popełniamy w wyniku błędu w prognozowaniu afektywnym.
  * Przeszacowujemy konsekwencje poważnych zakupów lub zmian w okolicznościach życiowych.
* Umysł nieźle radzi sobie z opowieściami, ale nie najlepiej rozumie pojęcie czasu.
